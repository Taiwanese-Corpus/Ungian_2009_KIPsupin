{
  "作者": "編輯室",
  "出版年": "1915",
  "出版者": "台灣教會公報社",
  "文類": "散文",
  "書寫系統": "羅馬字",
  "資料": [
    {
      "段": [
        [
          "三國冊記一cham7關雲長保護in 2個兄嫂beh合曹操上京去，ti7路裡曹操tiau5故意用一間房hou7 in 三人住，意思是beh 紛亂in 君臣e5禮數。總是關雲長做伊點蠟燭出來厝外看冊到天光，攏無小可厭懶e5面色。曹操看見an2-ne，那koh較敬重伊。",
          "Sam-kok chheh ki3 chit8 cham7 Koan Hun5-tiong2 po2-hou7 in nng7 e5 hiaN-so2 beh kap Cho5 Chho3 chiuN7 kiaN khi3, ti7 lou7--nih8 Cho5 chho3 tiau5-kou3-i3 eng7 chit8 keng pang5 hou7 in saN lang5 toa3, i3-su3 si7 beh hun-loan7 in kun-sin5 e5 le2-sou3. Chong2-si7 Koan Hun5-tiong2 cho3 i tiam2 lah8-chek chhut lai5 chhu3-goa7 khoaN3 chheh kau3 thiN-kng, long2 bo5 sio2-khoa2 ia3-lan2 e5 bin7-sek. Cho5 Chho3 khoaN3-kiN3 an2-ne, na2 koh khah keng3-tiong7 i."
        ],
        [
          "關雲長e5所做算是君子e5所行四正功明；攏無故意裝做。看三國冊e5人攏講伊是愛故意做君子e5名聲，才an2-ne來閃避嫌疑，若是在關雲長e5意思就無an2-ne講，因為關雲長所顧就是劉備e5面上，佮in 兄嫂e5德行，眾人e5濫糝講著m7著伊攏無掛意。",
          "Koan Hun5-tiong2 e5 sou2 cho3 sng3 si7 kun-chu2 e5 sou2 kiaN5 si3-chiaN3 kong-beng5; long2 bo5 kou3-i3 chng-cho3. KhoaN3 Sam-kok chheh e5 lang5 long2 kong2 i si7 ai3 kou3-i3 cho3 kun-chu2 e5 mia5-siaN, chiah an2-ne lai5 siam2-pi7 hiam5-gi5, na7 si7 chai7 Koan Hun5-tiong2 e5 i3-su3 chiu7 bo5 an2-ne kong2, in-ui7 Koan Hun5-tiong2 sou2 kou3 chiu7-si7 Lau5 Pi7 e5 bin7-chiuN7, kap in hiaN-so2 e5 tek-heng7, cheng3-lang5 e5 lam7-sam2 kong2 tioh8 m7-tioh8 i long2 bo5 khoa3-i3."
        ],
        [
          "照an2-ne ka7伊想，咱教會內e5會友若會照伊e5法度來行，有君子e5腳步kiam2 m7是真好mah？見若有嫌疑e5所在，親像酒樓、戲園、花街柳巷、kiau2場，這攏m7 thang去，m7 kan-ta保全家己e5名聲，就咱e5主佮教會e5名聲koh較要緊著保全。聖經有講，「行所著行，有親像日時，莫得酒醉來放蕩；莫得好色，行邪e5事誌，莫得相爭，受氣，怨妒。」(羅馬 13：13)(翻譯)",
          "Chiau3 an2-ne ka7 i siuN7, lan2 kau3-hoe7 lai7 e5 hoe7-iu2 na7 oe7 chiau3 i e5 hoat-tou7 lai5 kiaN5, u7 kun-chu2 e5 kha-pou7 kiam2 m7 si7 chin ho2 mah? KiN3-na7 u7 hiam5-gi5 e5 sou2-chai7, chhin-chhiuN7 chiu2-lau5, hi3-hng5, hoe-ke-liu2-hang7, kiau2-tiuN5, che long2 m7 thang khi3, m7 kan-ta po2-choan5 ka-ki7 e5 mia5-siaN, chiu7 lan2 e5 Chu2 kap kau3-hoe7 e5 mia5-siaN koh khah iau3-kin2 tioh8 po2-choan5. Seng3-keng u7 kong2, “KiaN5 sou2 tioh8 kiaN5, u7 chhin-chhiuN7 jit8-si5, boh8-tit chiu2-chui3 lai5 hong3-tong7; boh8-tit hoN3-sek, kiaN5 sia5 e5 tai7-chi3, boh8-tit saN-cheN, siu7-khi3, oan3-tou3.” (Lo5-ma2 13 : 13) (Hoan-ek8)"
        ]
      ],
      "篇名": "Kin2-sin7 Soo2-kiann5"
    }
  ]
}
