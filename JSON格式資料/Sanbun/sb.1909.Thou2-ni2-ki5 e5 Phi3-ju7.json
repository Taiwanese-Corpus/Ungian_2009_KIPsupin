{
  "作者": "編輯室",
  "出版年": "1909",
  "出版者": "台灣教會公報社",
  "文類": "散文",
  "書寫系統": "羅馬字",
  "資料": [
    {
      "段": [
        [
          "土耳其國有一個譬諭teh講隨人左右爿有兩個天使teh跟隨。看人若做好事，ti7正手爿hit e5就將hit層事ka7伊記落簿續tng3印，是因為伊所做e5好代永遠be7廢無-tit。遇著伊做歹事，ti7左手爿hit e5也ka7伊記落簿。等到半暝看hit e5人若aN3頭祈禱講，「施恩e5上帝ah！我有得罪求赦免我」，若聽an2-ni，天使就用海絨tui3簿nih8拭起來。設使過半暝若無認罪，左爿e5天使猶原ka7伊蓋印，當hit-tiap8 ti7正手爿e5天使就替伊流目屎。「天使kiam2 m7是攏做差用e5神奉差，因為得著救e5人e5利益來服事上帝。」（希1：14）",
          "Thou2-ni2-ki5 kok u7 chit8 e5 phi3-ju7 teh kong2 sui5 lang5 cho2-iu7 peng5 u7 nng7 e5 thiN-sai3 teh kin-sui5.  KhoaN3 lang5 na7 cho3 ho2 su7, ti7 chiaN3 chhiu2 peng5 hit e5 chiu7 chiong hit chan5 su7 ka7 i ki3 loh8 phou7 soa3 tng3 in3, si7 in-ui7 i sou2 cho3 e5 ho2-tai7 eng2-oan2 be7 hoe3-bo5 tit.  Gu7 tioh8 i cho3 phaiN2 su7, ti7 to3-chhiu2 peng5 hit e5 ia7 ka7 i ki3 loh8 phou7.  Tan2 kau3 poaN3-me5 khoaN3 hit e5 lang5 na7 aN3 thau5 ki5-to2 kong2, “Si-in e5 Siong7-te3 ah!  Goa2 u7 tek-choe7 kiu5 sia3-bian2 goa2”, na7 thiaN an2-ni, thiN-sai3 chiu7 eng7 hai2-jiong5 tui3 phou7--nih8 chhit--khi2-lai5.  Siat-su2 koe3 poaN3-me5 na7 bo5 jin7 choe7, cho2-peng5 e5 thiN-sai3 iu5-goan5 ka7 i kham3-in3, tng hit-tiap8 ti7 chiaN3 chhiu2 peng5 e5 thiN-sai3 chiu7 the3 i lau5 bak8-sai2.  “ThiN-sai3 kiam2 m7 si7 long2 cho3 chhe-eng7 e5 Sin5 hong7-chhe, in-ui7 tit tioh8 kiu3 e5 lang5 e5 li7-ek lai5 hok8-sai7 Siong7-te3.”   (Hi 1:14)"
        ]
      ],
      "篇名": "Thoo2-ni2-ki5 e5 Phi3-ju7"
    }
  ]
}
