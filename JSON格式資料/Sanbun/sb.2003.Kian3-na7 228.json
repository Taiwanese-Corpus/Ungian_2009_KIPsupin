{
  "作者": "葉永德",
  "出版年": "2003",
  "出版者": "TGB學生台語文促進會",
  "文類": "散文",
  "書寫系統": "漢羅",
  "資料": [
    {
      "段": [
        [
          "見若228 to7講，低水準e5 China人統治高水準e5台灣人，定定chhoa7台灣人轉去祖國e5懷抱。",
          "Kian3-na7 228 to7 kong2, ke7 chui2-chun2 e5 China-lang5 thong2-ti7 ko chui2-chun2 e5 Tai5-oan5-lang5, tiaN7-tiaN7 chhoa7 Tai5-oan5-lang5 tng2 khi3 chou2-kok e5 hoai5-phau7."
        ],
        [
          "見若228 to7講，台灣人e5精英hong5 thai5了了，歹勢--lah，人民群眾hong5 thai5無怨。",
          "Kian3-na7 228 to7 kong2, Tai5-oan5-lang5 e5 cheng-eng hong5 thai5 liau2-liau2, phaiN2-se3--lah, jin5-bin5 kun5-chiong3 hong5 thai5 bo5 oan3."
        ],
        [
          "見若228 to7講，台灣人hong5屠殺，toh一種殖民統治者無屠殺在地人。",
          "Kian3-na7 228 to7 kong2, Tai5-oan5-lang5 hong5 tou5-sat, toh chit8 chiong2 sit8-bin5 thong2-ti7-chia2 bo5 tou5-sat chai7-te7-lang5."
        ],
        [
          "見若228 to7想起，30幾條hong5 thai5 kah無半條。",
          "Kian3-na7 228 to7 siuN7-khi2, 30 kui2 tiau5 hong5 thai5 kah bo5 poaN3 tiau5."
        ],
        [
          "見若228 to7想起，人e5精英teh追求民族獨立，咱e5精英teh追求加1寡位thang佔。",
          "Kian3-na7 228 to7 siuN7-khi2, lang5 e5 cheng-eng teh tui-kiu5 bin5-chok8 tok8-lip8, lan2 e5 cheng-eng teh tui-kiu5 ke chit8-koa2 ui7 thang chiam3."
        ],
        [
          "見若228 to7想起，咱e5精英講，咱已經有國家，國名叫「中華民國」。",
          "Kian3-na7 228 to7 siuN7-khi2, lan2 e5 cheng-eng kong2, lan2 i2-keng u7 kok-ka, kok-mia5 kio3 “Tiong-hoa5 Bin5-kok”."
        ],
        [
          "見若228，我to7 leh檢查你是啥物款精英。",
          "Kian3-na7 228, goa2 to7 leh kiam2-cha li2 si7 siaN2-mih khoan2 cheng-eng."
        ]
      ],
      "篇名": "Kian3-na7 228"
    }
  ]
}
