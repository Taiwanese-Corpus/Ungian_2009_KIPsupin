{
  "作者": "莊惠平",
  "出版年": "1997",
  "出版者": "人光出版社",
  "文類": "散文",
  "書名": "美麗佮田嬰‧尪姨日記",
  "書寫系統": "漢羅",
  "資料": [
    {
      "段": [
        [
          "美麗ti7土腳te2",
          "Bi2-le7 ti7 thou5-kha-te2"
        ],
        [
          "田嬰君ti7地面",
          "Chhan5-eN-kun ti7 te7-bin7"
        ],
        [
          "美麗日--時睏，暗時活動",
          "Bi2-le7 jit8--si5 khun3, am3-si5 oah8-tang7"
        ],
        [
          "田嬰君日--時活動，暗時睏",
          "Chhan5-eN-kun jit8--si5 oah8-tang7, am3-si5 khun3"
        ],
        [
          "本chiaN5美麗kap田嬰君，kui世人long2 tu2 be7 著",
          "Pun2-chiaN5 Bi2-le7 kap Chhan5-eN-kun, kui-si3-lang5 long2 tu2 be7 tioh8"
        ],
        [
          "M7-koh",
          "M7-koh"
        ],
        [
          "有一kang落雨e5黃昏，土hou7雨水沖鬆--去",
          "U7 chit8 kang loh8-hou7 e5 hong5-hun, thou5 hou7 hou7-chui2 chhiong sang--khi3"
        ],
        [
          "In ti7一chang5百合花hia相tng7",
          "In ti7 chit8 chang5 pek-hap8-hoe hia sio-tng7"
        ],
        [
          "美麗：「Oah8！I hit對目睭nah hiah大、hiah迷人！」",
          "Bi2-le7: “Oah8!  I hit tui3 bak8-chiu nah hiah toa7, hiah be5-lang5!”"
        ],
        [
          "田嬰君：「Oah8！圓kun3-kun3 e5 身軀有夠古錐！」",
          "Chhan5-eN-kun: “Oah8!  Inn5-kun3-kun3 e5 sin-khu u7-kau3 kou2-chui!”"
        ],
        [
          "M7-chiah…In兩個相意愛--lou3，koh約講na7落雨e5黃昏，long2 toa3 hit chang5百合花hia相會",
          "M7-chiah... In nng7 e5 sio i3-ai3--lou3, koh iok kong2 na7 loh8-hou7 e5 hong5-hun, long2 toa3 hit chang5 pek-hap8-hoe hia siong-hoe7"
        ],
        [
          "M7-koh，續--落kui2 na7 kang，日頭long2光iaN7-iaN7",
          "M7-koh, soa3--loh8 kui2 na7 kang, jit8-thau5 long2 kng-iaN7-iaN7"
        ],
        [
          "美麗m7敢bun3 chhut地面，kiaN hou7日頭曝ta--去",
          "Bi2-le7 m7 kaN2 bun3 chhut te7-bin7,kiaN hou7 jit8-thau5 phak8 ta--khi3"
        ],
        [
          "田嬰君到暗時，想beh chhoe7美麗，",
          "Chhan5-eN-kun kau3 am3-si5, siuN7 beh chhoe7 Bi2-le7"
        ],
        [
          "M7-koh long2看be7著",
          "M7-koh long2 khoaN3 be7 tioh8"
        ],
        [
          "等到有一kang，落雨e5 時陣",
          "Tan2 kau3 u7 chit8 kang, loh8-hou7 e5 si5-chun7"
        ],
        [
          "美麗感覺土te2有水tou3--入來",
          "Bi2-le7 kam2-kak thou5-te2 u7 chui2 tou3--jip8-lai5"
        ],
        [
          "M7-chiah，美麗ka7頭bun3出來地面看看--le，",
          "M7-chiah, Bi2-le7 ka7 thau5 bun3 chhut lai5 te7-bin7 khoaN3-khoaN3--le"
        ],
        [
          "Soah看著田嬰君ti7百合花hia teh哭。",
          "Soah khoaN3 tioh8 Chhan5-eN-kun ti7 pek-hap8-hoe hia teh khau3"
        ],
        [
          "目屎！He m7 是雨水！",
          "Bak8-sai2!  He m7 si7 hou7-chui2!"
        ],
        [
          "He是田嬰君e5目屎…",
          "He si7 Chhan5-eN-kun e5 bak8-sai2......"
        ],
        [
          "美麗teh哭",
          "Bi2-le7 teh khau3"
        ],
        [
          "百合花teh哭",
          "Pek-hap8-hoe teh khau3"
        ],
        [
          "日頭ma7 teh哭",
          "Jit8-thau5 ma7 teh khau3"
        ],
        [
          "Boe2--a，雲ma7 toe3 teh哭",
          "Boe2--a,hun5 ma7 toe3 teh khau3"
        ],
        [
          "自an2-ni，雨soah真正落--起來louh，m7-koh 雨水siuN大--a、siuN大--a，ma7 ka7美麗沖teh走",
          "Chu7 an2-ni, hou7 soah chin-chiaN3 loh8--khi2-lai5 louh, m7-koh hou7-chui2 siuN toa7--a, siuN toa7--a, ma7 ka7 Bi2-le7 chhiong teh chau2"
        ],
        [
          "到第二kang",
          "Kau3 te7 ji7 kang"
        ],
        [
          "美麗已經ti7別e5城市--a。",
          "Bi2-le7 i2-keng ti7 pat8 e5 siaN5-chhi7--a."
        ],
        [
          "結局，美麗kang7款iau2 ti7土te2",
          "Kiat-kiok8, Bi2-le7 kang7-khoan2 iau2 ti7 thou5-te2"
        ],
        [
          "田嬰君kang7款ma7 iau2 ti7地面",
          "Chhan5-eN-kun kang7-khoan2 ma7 iau2 ti7 te7-bin7"
        ],
        [
          "Che就是為啥物田嬰總--是ti7水面上「點水」，因為伊teh走chhoe7美麗",
          "Che to7-si7 ui7-siaN2-mih Chhan5-eN chong2--si7 ti7 chui2-bin7 siong7 “tiam2-chui2”, in-ui7 i teh chau2-chhoe7 Bi2-le7"
        ]
      ],
      "篇名": "Bi2-le7 Kap tshan5-enn"
    }
  ]
}
