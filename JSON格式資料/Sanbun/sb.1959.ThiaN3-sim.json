{
  "作者": "編輯室",
  "出版年": "1959",
  "出版者": "台灣教會公報社",
  "文類": "散文",
  "書寫系統": "羅馬字",
  "資料": [
    {
      "段": [
        [
          "一個船內e5醫生，ka7米爾博士（Dr.C.Meyars）講起下面e5經驗：「有一擺，阮船頂e5一個囡仔跋落海底，水手將伊救起來，褪外衫，施用人工呼吸法，我趕來e5時，水手攏講囡仔已經死lah，無向望lah。因為人濟，我無看清楚囡仔e5面貌。我tu2 beh離開，忽然發現hit個是我e5子，我就隨時褪去外衫，無koh相信伊已經無向望，盡力用逐種e5辦法，用力tui3伊e5鼻pun5氣，koh將伊e5身軀翻來翻去，也一面喉叫上帝拯救伊。我an2-ni無停努力4點鐘久，日落e5時，chiah發現著伊iau2會喘氣。」",
          "Chit8 e5 chun5-lai7 e5 i-seng, ka7 Bi2-ni2 phok-su7 (Dr.C.Meyars) kong2 khi2 e7-bin7 e5 keng-giam7:  “U7 chit8 pai2, goan2 chun5-teng2 e5 chit8 e5 gin2-na2 poah8 loh8 hai2-te2, chui2-siu2 chiong i kiu3--khi2-lai5, thng3 goa7-saN, si-eng7 jin5-kong hou-khip hoat, goa2 koaN2--lai5 e5 si5, chui2-siu2 long2 kong2 gin2-na2 i2-keng si2--lah, bo5 ng3-bang7 lah.  In-ui7 lang5 choe7, goa2 bo5 khoaN3 chheng-chho2 gin2-na2 e5 bin7-mau7.  Goa2 tu2 beh li7-khui, hut-jian5 hoat-hian7 hit e5 si7 goa2 e5 kiaN2, goa2 chiu7 sui5-si5 thng3 khi3 goa7-saN, bo5 koh siong-sin3 i i2-keng bo5 ng3-bang7, chin7-lat8 eng7 tak8-chiong2 e5 pan7-hoat, eng7 lat8 tui3 i e5 phiN7 pun5-khui3, koh chiong i e5 sin-khu hoan lai5 hoan khi3, ia7 chit8-bin7 au5-kio3 Siong7-te3 chin2-kiu3 i.  Goa2 an2-ni bo5 theng5 lou2-lek8 4 tiam2-cheng ku2, jit8-loh8 e5 si5, chiah hoat-hian7 tioh8 i iau2 oe7 chhoan2-khui3.”"
        ],
        [
          "疼心hou7咱將每人攏掠做家己最親愛e5人，來顧念in e5靈魂e5得救問題，永遠無失志。主ah！加添阮一樣e5疼心！",
          "ThiaN3-sim hou7 lan2 chiong mui2 lang5 long2 liah8-choe3 ka-ki7 choe3 chhin-ai3 e5 lang5, lai5 kou3-liam7 in e5 leng5-hun5 e5 tit-kiu3 bun7-toe5, eng2-oan2 bo5 sit-chi3.  Chu2 ah! Ke-thiN goan2 chit8-iuN7 e5 thiaN3-sim!"
        ]
      ],
      "篇名": "Thiann3-sim"
    }
  ]
}
