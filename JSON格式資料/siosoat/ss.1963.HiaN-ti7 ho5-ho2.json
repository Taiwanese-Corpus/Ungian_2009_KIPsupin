{
  "作者": "編輯室",
  "出版年": "1963",
  "出版者": "台灣教會公報社",
  "文類": "小說",
  "書寫系統": "羅馬字",
  "資料": [
    {
      "段": [
        [
          "譯",
          "ek8"
        ],
        [
          "古早有兩個真相好e5兄弟仔，相kap toa3 ti7一個山國。阿兄起厝ti7山e5東爿，小弟起厝ti7西爿，兩個兄弟仔攏有某子相kap teh生活。有一年tu2著真大風颱，兩兄弟e5田攏失收，只有收3 pio2 粟na7-tiann7。",
          "Kou2-cha2 u7 nng7 e5 chin siong-ho2 e5 hiaN-ti7-a2, saN-kap toa3 ti7 chit8 e5 soaN-kok.  A-hiaN khi2-chhu3 ti7 soaN e5 tang-peng5, sio2-ti7 khi2 chhu3 ti7 sai-peng5, nng7 e5 hiaN-ti7-a2 long2 u7 bou2-kiaN2 saN-kap teh seng-oah8.  U7 chit8 ni5 tu2 tioh8 chin toa7 hong-thai, nng7 hiaN-ti7 e5 chhan5 long2 sit-siu, chi2-u7 siu 3 pio2 chhek na7-tiaN7."
        ],
        [
          "Toa3 ti7山e5東爿e5哥哥想講，「小弟koh生一個嬰仔，米扑算會食無夠，生活會困難，我著gia5一pio2粟來去hou7伊；m7-ku2小弟kiam2-chhai2會客氣，m7肯收也無的確，所以日若暗，我beh暗靜gia5一pio2來ka7伊lok下小弟e5粟倉。」",
          "Toa3 ti7 soaN e5 tang-peng5 e5 ko-ko siuN7 kong2, “Sio2-ti7 koh siN chit8 e5 eN-a2, bi2 phah-sng3 oe7 chiah8 bo5 kau3, seng-oah8 oe7 khun3-lan5, goa2 tioh8 gia5 chit8 pio2 chhek lai5 khi3 hou7 i, m7-ku2 sio2-ti7 kiam2-chhai2 oe7 kheh-khi3, m7 kheng2 siu ia7 bo5 tek-khak, sou2-i2 jit8 na7 am3, goa2 beh am3-chiN7 gia5 chit8 pio2 lai5 ka7 i lok he7 sio2-ti7 e5 chhek-chhng.”"
        ],
        [
          "Toa3 ti7山e5西爿e5小弟也想講，「哥哥in e5囡仔當teh大，teh gau5食，米穩當會食無夠，我著暗靜gia5一pio2 來ka7伊he7 ti7哥哥e5粟倉nih。」果然兩兄弟an2-ni做。",
          "Toa3 ti7 soaN e5 sai-peng5 e5 sio2-ti7 ia7 siuN7 kong2, “Ko-ko in e5 gin2-na2 tng teh toa7, teh gau5 chiah8, bi2 un2-tang3 oe7 chiah8 bo5 kau3, goa2 tioh8 am3-chiN7 gia5 chit8 pio2 lai5 ka7 i he7 ti7 ko-ko e5 chhek-chhng nih.”  Ko2-jian5 nng7 hiaN-ti7 an2-ni choe3."
        ],
        [
          "隔日兩個兄弟e5粟倉，照原是3 pio2米。兩個兄弟攏奇怪講，「奇怪ah！好！E5昏一定koh一擺beh ka7伊gia5去。」總是隔早起一下看，兩兄弟e5粟倉平平也是有3 pio2。",
          "Keh-jit8 nng7 e5 hiaN-ti7 e5 chhek-chhng, chiau3 goan5 si7 3 pio2 bi2.  Nng7 e5 hiaN-ti7 long2 ki5-koai3 kong2, “Ki5-koai3 ah!  Ho2!  E5-hng it-teng7 koh chit8 pai2 beh ka7 i gia5 khi3.” Chong2-si7 keh cha2-khi2 chit8-e7 khoaN3, nng7 hiaN-ti7 e5 chhek-chhng piN5-piN5 ia7 si7 u7 3 pio2."
        ],
        [
          "Ti7 hit暗，ti7 hit個山邊nih，有兩個gia5 粟包--e5 相遇頭。哥哥講，「Aih ah！Kiam2 m7是小弟mah？」",
          "Ti7 hit am3, ti7 hit e5 soaN-piN nih, u7 nng7 e5 gia5 chhek-pau e5 sio gu7-thau5.  Ko-ko kong2, “Aih ah!  Kiam2 m7 si7 sio2-ti7 mah?”"
        ],
        [
          "小弟講，「Aih！是哥哥lah。」",
          "Sio2-ti7 kong2, “Aih!  Si7 ko-ko lah.”"
        ],
        [
          "兩個兄弟一人gia5一pio2粟，一時續憨憨，boe7曉講甚物。",
          "Nng7 e5 hiaN-ti7 chit8 lang5 gia5 chit8 pio2 chhek, chit8 si5 soa3 gong7-gong7, boe7 hiau2 kong2 sim2-mih8."
        ],
        [
          "後來兩兄弟才將in e5粟下塗腳，也坐ti7樹頭nih，那拭汗，那講，「小弟ah！真多謝你，你chiah-nih teh好心！我非常e5歡喜！」",
          "Au7-lai5 nng7 hiaN-ti7 chiah chiong in e5 chhek he7 thou5-kha, ia7 che7 ti7 chhiu7-thau5 nih, na2 chhit koaN7, na2 kong2, “Sio2-ti7 ah!  Chin to-sia7 li2, li2 chiah-nih teh ho2 sim!  Goa2 hui-siong5 e5 hoaN-hi2!”"
        ],
        [
          "小弟也講，「哥哥ah！我koh較是歡喜！我有chiah-nih teh好e5哥哥，我實在有福氣ah！」",
          "Sio2-ti7 ia7 kong2, “Ko-ko ah!  Goa2 koh-khah si7 hoaN-hi2!  Goa2 u7 chiah-nih teh ho2 e5 ko-ko, goa2 sit8-chai7 u7 hok-khi3 ah!”"
        ],
        [
          "然後兩兄弟chiah隨人koh gia5 in e5米包倒去。Hit時銀色e5月亮teh照in兩兄弟光亮e5面。",
          "Jian5-au7 nng7 hiaN-ti7 chiah sui5 lang5 koh gia5 in e5 bi2-pau to3--khi3.  Hit-si5 gun5-sek e5 geh8-liang7 teh chio3 in nng7 hiaN-ti7 kng-liang7 e5 bin7."
        ]
      ],
      "篇名": "Hiann-ti7 ho5-ho2"
    }
  ]
}
