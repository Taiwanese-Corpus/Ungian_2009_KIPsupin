{
  "作者": "編輯室",
  "出版年": "1896",
  "出版者": "台灣教會公報社",
  "文類": "小說",
  "書寫系統": "羅馬字",
  "資料": [
    {
      "段": [
        [
          "(看對面e5圖。)",
          "(KhoaN3 tui3-bin7 e5 tou5.)"
        ],
        [
          "有一隻烏鴉得肉ti7樹頂teh-beh 食，有一隻山狗看見，就走來樹腳phou-thaN2--伊，講，「Cheng7我一生m7 bat看見鳥e5毛親像烏鴉兄你chiah 白chiah sui2,你e5身軀亦不止整齊、標緻。今chiah-e5 m7 免koh講，總--是你e5聲敢嶄然好聽，你e5聲若親像你e5身軀hiah sui2,我扑算無半隻鳥敢佮你比。」Hit個烏鴉聽見伊e5甜言蜜語，腹肚內攏phu7-phu7滾，腳手ngiauh8-ngiauh8動，歡喜到擋be7-tiau5 。",
          "U7 chit8 chiah ou-a tek-bah ti7 chhiu7-teng2 teh-beh chiah8.  U7 chit8 chiah soaN-kau2 khoaN3-kiN3, chiu7 chau2 lai5 chhiu7-kha phou-thaN2--i, kong2, “Cheng7 goa2 it-seng m7 bat khoaN3-kiN3 chiau2 e5 mng5 chhin-chhiuN7 ou-a-hiaN li2 chiah peh8 chiah sui2, li2 e5 seng-khu iah8 put-chi2 cheng2-che5, phiau-ti3.  TaN chiah-e5 m7 bian2 koh kong2, chong2-si7 li2 e5 siaN kaN2 cham2-jian5 ho2 thiaN.  Li2 e5 siaN na7 chhin-chhiuN7 li2 e5 seng-khu hiah sui2, goa2 phah-sng3 bo5 poaN3 chiah chiau2 kaN2 kap li2 pi2.” Hit e5 ou-a thiaN-kiN3 i e5 tiN-gian5 bit8-gi2, pak-tou2-lai7 long2 phu7-phu7-kun2, kha-chhiu2 ngiauh8-ngiauh8-tang7, hoaN-hi2 kau3 tong3-be7-tiau5."
        ],
        [
          "若是teh想，這隻山狗敢會li5-li5-a2僥疑我e5聲無到極好？想著哮hou7伊聽，免得伊teh疑。抵仔開嘴teh哮，hit塊肉就ka-lauh8 。Hit隻山狗咬hit塊肉做伊搖搖擺擺，直直kho5直直去，chiaN3沿路笑這個烏鴉耳孔輕，會褒唆--tit。（看養心諭言第7面）",
          "Na7 si7 teh siuN7, Chit chiah soaN-kau2 kaN2 e7 li5-li5-a2 giau5-gi5 goa2 e5 siaN bo5 kau3 kek8 ho2,siuN7 tioh8 hau2 hou7 i thiaN, bian2-tit i teh gi5. Tu2-a2 khui-chhui3 teh hau2, hit te3 bah chiu7 ka-lauh8.  Hit chiah soaN-kau2 ka7 hit te3 bah cho3 i io5-io5 pai2-pai2, tit8-tit8 kho5 tit8-tit8 khi3, chiaN3 ian5-lou7 chhio3 chit e5 ou-a hiN7-khang khin, e7 po-so--tit.  (KhoaN3 Iong2-sim ju7-gian5 te7 7 bin7)"
        ]
      ],
      "篇名": "Ti-hong5 tinn-gian5 bit8-gi2"
    }
  ]
}
