{
  "作者": "花蓮縣教育局",
  "出版年": "2007",
  "出版者": "花蓮縣教育局",
  "文類": "小說",
  "書名": "台語話本",
  "書寫系統": "漢羅",
  "資料": [
    {
      "段": [
        [
          "佇這片美麗的樹林內底，",
          "Ti7 tsit phian3 bi2-le7 e5 tshiu7-na5 lai7-te2,"
        ],
        [
          "有一隻垃圾蝶仔，",
          "U7 tsit8 tsiah lah-sap-iah8-a2,"
        ],
        [
          "伊佇一片葉仔頂面生一堆卵。",
          "I ti7 tsit8 phinn3 hioh8-a2 ting2-bin7 senn tsit8 tui nng7."
        ],
        [
          "這堆卵恬恬仔等待孵出來，",
          "Tsit tui nng7 tiam7-tiam7-a2 tan2-thai7 pu7--tshut-lai5,"
        ],
        [
          "毋知影未來會發生啥物事志。",
          "In m7 tsai-iann2 bi7-lai5 e7 huat-sing siann2-mih8 tai7-tsi3."
        ],
        [
          "忽然間，一陣狂風吹來，",
          "Hut-jian5-kan, tsit8-tsun7 kong5-hong tshue--lai5,"
        ],
        [
          "共葉仔吹破去，",
          "Ka7 hioh8-a2 tshue phua3--khi3,"
        ],
        [
          "葉仔頂面只賰一粒卵。",
          "Hioh8-a2 ting2-bin7 tsi2 tshun tsit8 liap8 nng7."
        ],
        [
          "唯一的一隻刺毛蟲總算孵出來。",
          "Ui5-it e5 tsit8 tsiah tshi3-moo5-thang5 tsong2-sng3 pu7--tshut-lai5."
        ],
        [
          "因為伊的身軀一直咧成長，",
          "In-ui7 i e5 sing-khu it-tit8 leh sing5-tiong2,"
        ],
        [
          "伊逐工攏愛食足濟葉仔。",
          "I tak8-kang long2 ai3 tsiah8 tsiok tse7 hioh8-a2."
        ],
        [
          "伊愈來愈大隻，逐家攏叫伊「綠肥」。",
          "I ju2 lai5 ju2 tua7-tsiah, tak8-ke long2 kio3 i “Lik8-Pui5”."
        ],
        [
          "綠肥真想欲佮逐家做朋友，",
          "Lik8-Pui5 tsin siunn7 beh kah tak8-ke tso3 ping5-iu2,"
        ],
        [
          "但是，逐家攏講伊肥泏泏閣足[敖^力]食，",
          "Tan7-si7, tak8-ke long2 kong2 i pui5-tsut-tsut koh tsiok gau5 tsiah8,"
        ],
        [
          "無欲佮伊做朋友。",
          "Bo5 beh kah i tso3 ping5-iu2."
        ],
        [
          "綠肥真傷心，伊走去溪仔邊。",
          "Lik8-Pui5 tsin siong-sim, i tsau2 khi3 khe-a2-pinn."
        ],
        [
          "溪仔水清清清，親像一面鏡，",
          "Khe-a2-tsui2 tshing-tshing-tshing, tshin-tshiunn7 tsit8 bin7 kiann3,"
        ],
        [
          "伊看著家己个倒影，",
          "I khuann3 tioh8 ka-ti7 e5 to3-iann2,"
        ],
        [
          "感覺家己若親像別人講的赫爾肥。",
          "Kam2-kak ka-ti7 na2 tshin-tshiunn7 pat8-lang5 kong2 e5 hiah-ni7 pui5."
        ],
        [
          "綠肥真失志，",
          "Lik8-Pui5 tsin sit-tsi3"
        ],
        [
          "走轉去厝內覕起來。",
          "Tsau2 tng2 khi3 tshu3-lai7 bih--khi2-lai5."
        ],
        [
          "伊決定欲離開外口的世界，",
          "I kuat-ting7 beh li5-khui gua7-khau2 e5 se3-kai3,"
        ],
        [
          "毋愛佮逐家來往。",
          "M7 ai3 kah tak8-ke lai5-ong2."
        ],
        [
          "這一工，正當伊想欲食一寡葉仔的時陣，",
          "Tsit tsit8 kang, tsiann3-tong i siunn7 beh tsiah8 tsit8-kua2 hioh8-a2 e5 si5-tsun7,"
        ],
        [
          "伊發現家己竟然塊吐絲。",
          "I huat-hian7 ka-ti7 king3-jian5 teh thoo3-si."
        ],
        [
          "伊揣著一个好所在，開始吐真濟絲，",
          "I tshue7 tioh8 tsit8 e5 ho2 soo2-tsai7,khai-si2 thoo3 tsin tse7 si,"
        ],
        [
          "共家己包起來。",
          "Ka7 ka-ti7 pau--khi2-lai5."
        ],
        [
          "這幾工，逐家攏無看著綠肥。",
          "Tsit kui2 kang, tak8-ke long2 bo5 khuann3 tioh8 Lik8-Pui5."
        ],
        [
          "田嬰講：「前幾工，我猶閣佇河邊看著伊，",
          "Tshan5-inn kong2:”tsing5 kui2 kang,gua2 iau2-koh ti7 ho5-pinn khuann3 tioh8 i,"
        ],
        [
          "敢會走去跳河自殺？」",
          "Kam2 e7 tsau2 khi3 thiau3-ho5 tsu7-sat ?”"
        ],
        [
          "綠肥無去矣，一時間，",
          "Lik8-Pui5 bo5--khi3-a, it-si5-kan,"
        ],
        [
          "逐家感覺真袂慣勢，",
          "Tak8-ke kam2-kak tsin be7 kuan3-si3"
        ],
        [
          "所以，逐家攏塊揣伊。",
          "Soo2-i2, tak8-ke long2 teh tshue7 i."
        ],
        [
          "過無若久，綠肥對蛹內底鑽出來，",
          "Kue3 bo5 lua7 ku2, Lik8-Pui5 ui3 iong2 lai7-te2 nng3--tshut-lai5,"
        ],
        [
          "綠肥已經毋是較早的模樣。",
          "Lik8-Pui5 i2-king m7 si7 khah-tsa2 e5 boo5-iunn7."
        ],
        [
          "綠肥變做一隻足媠的垃圾蝶仔，",
          "Lik8-Pui5 pinn3-tso3 tsit8 tsiah tsiok sui2 e5 lah-sap-iah8-a2,"
        ],
        [
          "逐家攏認袂出來。",
          "Tak8-ke long2 jim7 be7 tshut--lai5."
        ],
        [
          "一直到伊佮逐家相借問，",
          "It-tit8 kau3 i kah tak8-ke sio-tsioh-mng7,"
        ],
        [
          "所有的蟲豸才恍然大悟。",
          "Soo2-u7 e5 thang5-thua7 tsiah hong2-jian5-tai7-goo7."
        ],
        [
          "逐家攏感覺真歹勢，",
          "Tak8-ke long2 kam2-kak tsin phainn2-se3,"
        ],
        [
          "較早一直欺負綠肥。",
          "Khah-tsa2 it-tit8 khi-hu7 Lik8-Pui5."
        ],
        [
          "但是，綠肥願意原諒逐家，",
          "Tan7-si7, Lik8-Pui5 guan7-i3 guan5-liong7 tak8-ke,"
        ],
        [
          "而且佮做好朋友。",
          "Ji5-tshiann2 kah in tso3 ho2-ping5-iu2."
        ]
      ],
      "篇名": "綠肥"
    }
  ]
}
