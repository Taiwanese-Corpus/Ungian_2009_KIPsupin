{
  "作者": "無注明",
  "出版年": "1961",
  "出版者": "台灣教會公報社",
  "文類": "小說",
  "書名": "奇妙e5耶穌",
  "書寫系統": "羅馬字",
  "資料": [
    {
      "段": [
        [
          "美桂ti7 9月就beh升3年級lah，伊e5媽媽 對伊講，「你已經大漢lah，著家己整理你房間。Tui3今仔日起，逐禮拜至少著有一擺清掃你e5房間，整理所有e5物， 眠床腳e5箱仔著攏提出來掃hou7伊清氣，也hiah e5衫著整理收起來。」",
          "Bi2-kui3 ti7 9 geh8 chiu7 beh seng 3 ni5-kip lah, i e5 ma-ma Tui3 i kong2, “Li2 i2-keng toa7-han3 lah, tioh8 ka-ki7 cheng2-li2 li2 pang5-keng. Tui3 kin-a2-jit8 khi2, tak8 le2-pai3 chi3-chio2 tioh8 u7 Chit8 pai2 chheng-sau3 li2 e5 pang5-keng, cheng2-li2 sou2 u7 e5 mih8, bin5-chhng5 kha e5 siuN-a2 tioh8 long2 theh8 chhut lai5 sau3 hou7 i chheng-khi3, ia7 hiah e5 saN tioh8 cheng2-li2 siu--khi2-lai5.”"
        ],
        [
          "美桂聽了無爽快，因為顯然chia e5 代誌會犧牲著伊週末thit-tho5 e5時間。",
          "Bi2-kui3 thiaN liau2 bo5 song2-khoai3, in-ui7 hian2-jian5 chia e5 Tai7-chi3 e7 hi-seng tioh8 i chiu-boat8 thit-tho5 e5 si5-kan."
        ],
        [
          "媽媽ka7伊講，「我知影chia e5代誌會犧牲著你e5 thit-tho5時間，所以ti7第一月日，我beh hou7 你一個報賞。你ai3甚mih8？」",
          "Ma-ma ka7 i kong2, “Goa2 chai-iaN2 chia e5 tai7-chi3 oe7 hi-seng tioh8 li2 e5 thit-tho5 si5-kan, sou2-i2 ti7 te7-it geh8-jit8, goa2 beh hou7 li2 chit8 e5 po3-siuN2. Li2 ai3 sim2-mih8?”"
        ],
        [
          "美桂目珠大蕊起來喝講，「一koaN7珊瑚珠！」到拜六，美桂真正扑拚整理房間kap衣服，連連2禮拜都真有處事去做，為著an2-ni確實有佔美桂thit-tho5 e5大部份時間。所以到第3禮拜，美桂就只有掃房間中央e5地板，因為伊想beh提hiah e5 眠床腳e5物件出來清掃koh整理實在是真麻煩。",
          "Bi2-kui3 bak8-chiu toa7-lui2 khi2 lai5 hoah kong2, “Chit8 koaN7 san-ou5-chu!” Kau3 pai3-lak8, Bi2-kui3 chin-chiaN3 phah-piaN3 cheng2-li2 pang5-keng kap i-hok8, lian5-lian5 2 le2-pai3 to chin u7 chhu3-su7 khi3 choe3, ui7 tioh8 an2-ni khak-sit8 u7 chiam3 Bi2-kui3 thit-tho5 e5 toa7 pou7-hun7 si5-kan. Sou2-i2 kau3 te7 3 le2-pai3, Bi2-kui3 chiu7 chi2-u7 sau3 pang5-keng tiong-ng e5 te7-pan2, in-ui7 i siuN7 beh theh8 hiah e5 bin5-chhng5 kha e5 mih8-kiaN7 chhut lai5 chheng-sau3 koh cheng2-li2 sit8-chai7 si7 chin ma5-hoan5."
        ],
        [
          "到月底媽媽攏無講起珊瑚珠e5事，美桂也m7敢講。有一日媽媽問伊講，「美桂你thai3會無掛hit koaN7珊瑚珠鍊？」",
          "Kau3 geh8-te2 ma-ma long2 bo5 kong2 khi2 san-ou5-chu e5 su7, Bi2-kui3 ia7 m7 kaN2 kong2. U7 chit8 jit8 ma-ma mng7 i kong2, “Bi2-kui3 li2 thai3 e7 bo5 koa3 hit koaN7 san-ou5-chu lian7?”"
        ],
        [
          "美桂哭出來講，「媽媽，你都無hou7我！」",
          "Bi2-kui3 Khau3 chhut lai5 kong2, “Ma-ma, li2 to bo5 hou7 goa2!”"
        ],
        [
          "媽媽講，「我已經hou7你，也下ti7你e5房間，你啥事m7知？」",
          "Ma-ma Kong2, “Goa2 i2-keng hou7 li2, ia7 he7 ti7 li2 e5 pang5-keng, li2 siaN2-su7 m7 chai?”"
        ],
        [
          "美桂著驚，走入去房間 chhoe7，chhoe7攏無。後來屈身落去將眠床腳e5箱仔拖出來，看見後面有一個細細紅紙盒仔。伊提出來kha3-kha3 leh，掀開，aih ah，美麗e5珊瑚珠鍊！見笑e5面來到媽媽e5所在講，「媽媽真對不住，我不配提這個珠鍊。聽候我會堪得e5時，就是有照約束整理房間 e5時才hou7我」。",
          "Bi2-kui3 tioh8-kiaN, chau2 jip8 khi3 pang5-keng chhoe7, chhoe7 long2 bo5. Au7-lai5 khut-sin loh8 khi3 chiong bin5-chhng5-kha e5 siuN-a2 thoa--chhut-lai5, khoaN3-kiN3 au7-bin7 u7 chit8 e5 soe3-soe3 ang5-choa2-ap8-a2. I theh8 chhut lai5 kha3-kha3--leh, hian-khui, aih ah, bi2-le7 e5 san-ou5-chu lian7! Kian3-siau3 e5 bin7 lai5 kau3 ma-ma e5 sou2-chai7 kong2, “Ma-ma chin tui3 put-chu7, goa2 put-phoe3 theh8 chit e5 chu-lian7. Theng3-hau7 goa2 e7 kham-tit e5 si5, chiu7-si7 u7 chiau3 iok-sok cheng2-li2 pang5-keng e5 si5 chiah hou7 goa2”."
        ],
        [
          "媽媽牽美桂到身邊講，「我信你一定會做，求上帝幫贊你，hou7 你做事盡忠。」",
          "Ma-ma khan Bi2-kui3 kau3 sin-piN kong2, “Goa2 sin3 li2 it-teng7 e7 cho3, kiu5 Siong7-te3 pang-chan7 li2, hou7 li2 choe3 su7 chin7-tiong.”"
        ],
        [
          "美桂講，「我一定beh按做，阮主日學有一節金句講，『伊ka7咱講甚mih8，lin2著照an2-ni 行』，我今願意聽趁。」",
          "Bi2-kui3 kong2, “Goa2 it-teng7 beh an3-choe3, goan2 Chu2-jit8-oh8 u7 chit8 chat kim-ku3 kong2, `I ka7 lan2 kong2 sim2-mih8, lin2 tioh8 chiau3 an2-ni kiaN5', goa2 taN goan7-i3 thiaN-than3.”"
        ]
      ],
      "篇名": "Tsit8 kuann7 San-oo5-tsu"
    }
  ]
}
