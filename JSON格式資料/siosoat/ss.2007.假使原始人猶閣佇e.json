{
  "作者": "花蓮縣教育局",
  "出版年": "2007",
  "出版者": "花蓮縣教育局",
  "文類": "小說",
  "書名": "台語話本",
  "書寫系統": "漢羅",
  "資料": [
    {
      "段": [
        [
          "假使原始人猶閣佇e5,",
          "Ka2-su2 guan5-si2-jin5 iau2-koh ti7--e5,"
        ],
        [
          "到底會生做啥物款模樣？",
          "Tau3-te2 e7 senn-tso3 siann2-mih8 khuan2 boo5-iunn7?"
        ],
        [
          "我想原始人一定生做真粗勇，",
          "Gua2 siunn7 guan5-si2-jin5 it-ting7 senn-tso3 tsin tshoo-iong2,"
        ],
        [
          "身軀穿獸皮所做的衫，",
          "Sin-khu tshing7 siu7-phue5 soo2 tso3 e5 sann,"
        ],
        [
          "手裡提一枝粗重的柴頭，",
          "Tshiu2--lin the5 tsit8 ki tshoo-tang7 e5 tsha5-thau5,"
        ],
        [
          "喙鬚發鬍嗄嗄，",
          "Tshui3-tshiu huat kah hoo5-sa3-sa3,"
        ],
        [
          "有一菢長長鬖鬖的頭毛佮啄啄的鼻仔。",
          "U7 tsit8 pho7 tng5-tng5 sam3-sam3 e5 thau5-mng5 kah tok-tok e5 phinn7-a2."
        ],
        [
          "假使原始人猶閣佇e5,",
          "Ka2-su2 guan5-si2-jin5 iau2-koh ti7--e5,"
        ],
        [
          "按呢科學家著會無閒[氐+頁][氐+頁]。",
          "An2-ne kho-hak8-ka tioh8 e7 bo5-ing5 tshih-tshih."
        ],
        [
          "因為，有真濟實驗愛做。",
          "In-ui7, u7 tsin tse7 sit8-giam7 ai3 tso3."
        ],
        [
          "假使原始人猶閣佇e5，",
          "Ka2-su2 guan5-si2-jin5 iau2-koh ti7--e5,"
        ],
        [
          "奧運有真濟紀錄可能愛重寫囉。",
          "O3-un7 u7 tsin tse7 ki3-lok8 kho2-ling5 ai3 ting5-sia2--loo3."
        ],
        [
          "假使原始人猶閣佇e5,",
          "Ka2-su2 guan5-si2-jin5 iau2-koh ti7--e5,"
        ],
        [
          "頭毛設計師著愛想空想縫替伊整理彼菢亂操操的頭鬃。",
          "Thau5-mng5 siat-ke3-su tioh8 ai3 siunn7-khang-siunn7-phang7 the3 i tsing2-li2 hit pho7 luan7-tshau-tshau e5 thau5-tsang."
        ],
        [
          "假使原始人猶閣佇e5,",
          "Ka2-su2 guan5-si2-jin5 iau2-koh ti7--e5,"
        ],
        [
          "老師著愛較辛苦囉，",
          "Lau7-su tioh8 ai3 khah sin-khoo2--loo3,"
        ],
        [
          "因為伊一定連一个字嘛袂認个。",
          "In-ui7 i it-ting7 lian5 tsit8 e5 ji7 ma7 be7-jin7--e5."
        ],
        [
          "毋過，假使原始人猶閣佇e5,",
          "M7-koh, ka2-su2 guan5-si2-jin5 iau2-koh ti7--e5,"
        ],
        [
          "我會真歡喜喔！",
          "Gua2 e7 tsin huann-hi2 oo!"
        ],
        [
          "我欲拜託伊教我野外生存的功夫。",
          "Gua2 beh pai3-thok i ka3 gua2 ia2-gua7 sing-tsun5 e5 kang-hu."
        ],
        [
          "做一个現代的原始人，",
          "Tso3 tsit8 e5 hian7-tai7 e5 guan5-si2-jin5,"
        ],
        [
          "親身去體驗大自然的奧妙。",
          "Tshin-sin khi3 the2-giam7 tai7-tsu7-jian5 e5 o3-biau7."
        ]
      ],
      "篇名": "假使原始人猶閣佇e5"
    }
  ]
}
