{
  "作者": "花蓮縣教育局",
  "出版年": "2007",
  "出版者": "花蓮縣教育局",
  "文類": "小說",
  "書名": "台語話本",
  "書寫系統": "漢羅",
  "資料": [
    {
      "段": [
        [
          "逐家好！我是刺毛蟲「阿毛明仔」。",
          "Tak8-ke ho2! Gua2 si7 tshi3-moo5-thang5 “A-moo5-bing5--a”."
        ],
        [
          "我上佮意食的水果是蘋果。",
          "Gua2 siong7 kah-i3 tsiah8 e5 tsui2-ko2 si7 phong7-ko2."
        ],
        [
          "我嘛真愛佮朋友耍覕相揣。",
          "Gua2 ma7 tsin ai3 kah ping5-iu2 sng2 bih-sio-tshue7."
        ],
        [
          "（鳥仔是咱的敵人。）",
          "(Tsiau2-a2 si7 lan2 e5 tik8-jin5.)"
        ],
        [
          "老師講：「鳥仔是咱的敵人，看著鳥仔愛趕緊逃命！」",
          "Lau7-su kong2:” tsiau2-a2 si7 lan2 e5 tik8-jin5, khuann3 tioh8 tsiau2-a2 ai3 kuann2-kin2 to5-mia7!”"
        ],
        [
          "欲按怎？有一隻鳥仔看著我！",
          "Beh an3-tsuann2? u7 tsit8 tsiah tsiau2-a2 khuann3 tioh8 gua2!"
        ],
        [
          "緊！趕緊變成樹枝的色水！",
          "Kin2! Kuann2-kin2 pian3-sing5 tshiu7-ki e5 sik-tsui2!"
        ],
        [
          "毋過我袂曉變色呢！",
          "M7-koh gua2 be7-hiau2 pian3-sik neh !"
        ],
        [
          "緊！趕緊覕入去樹洞內底！",
          "Kin2! Kuann2-kin2 bih jip8 khi3 tshiu7-tong7 lai7-te2!"
        ],
        [
          "毋過我爬樹仔足慢呢！",
          "M7-koh gua2 peh tshiu7-a2 tsiok ban7 neh!"
        ],
        [
          "阿毛明仔逃過所有鳥仔的攻擊，",
          "A-moo5-bing5--a to5 kue3 soo2-u7 tsiau2-a2 e5 kong-kik,"
        ],
        [
          "結成一个蛹。",
          "Kiat-sing5 tsit8 e5 iong2."
        ],
        [
          "最後，阿毛明仔變成一隻美麗的蝶仔，",
          "Tsue3-au7, A-moo5-bing5--a pian3-sing5 tsit8 tsiah bi2-le7 e5 iah8-a2,"
        ],
        [
          "佇花叢中間飛來飛去，若親像咧跳舞。",
          "Ti7 hue-tsang5 tiong-kan pue lai5 pue khi3, na2 tshin-tshiunn7 leh thiau3-bu2."
        ],
        [
          "哎喲喂！阿毛明仔雄雄予網仔掠著…",
          "Ai--ioh-ueh! A-moo5-bing5--a hiong5-hiong5 hoo7 bang7-a2 liah8--tioh8......"
        ],
        [
          "啊！老師袂記得共阮講：",
          "Ah! Lau7-su be7-ki3-tsit ka7 gun2 kong2:"
        ],
        [
          "「人類才是咱上可怕的敵人。」",
          "“Jin5-lui7 tsiah si7 lan2 siong7 kho2-pha3 e5 tik8-jin5.”"
        ]
      ],
      "篇名": "敵人（蝴蝶標本展示）"
    }
  ]
}
