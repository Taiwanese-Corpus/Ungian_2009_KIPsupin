{
  "作者": "柯設偕",
  "出版年": "1955",
  "出版者": "台灣教會公報社",
  "文類": "小說",
  "書寫系統": "羅馬字",
  "資料": [
    {
      "段": [
        [
          "出名e5 聖詩e5 故事",
          "Chhut-mia5 e5 seng3-si e5 kou3-su7"
        ],
        [
          "羊九十九，這首聖詩( 第117首 ) e5 話，是一個蘇格蘭e5小姐，Miss Elizabeth C. Clephane寫--e5。是根據路加第15章，第3節到第7節，來寫--e5。",
          "IuN5 kau2-chap8-kau2, chit siu2 seng3-si (te7 117 siu2) e5 oe7, si7 chit8 e5 Sou-kek-lan5 e5 sio2-chia2, Miss Elizabeth C. Clephane sia2--e5. Si7 kun-ku3 Lou7-ka te7 15 chiuN, te7 3 chat kau3 te7 7 chat, lai5 sia2--e5."
        ],
        [
          "1874，Moody 先生kap Sankey先生，tui3美國去英國佈道e5 時，in 坐火車，ti7 一個火車站，tu2 beh開車e5 時，有接著in e5 郵件。",
          "1874, Moody Sian-siN kap Sankey Sian-siN, tui3 Bi2-kok khi3 Eng-kok pou3-to7 e5 si5, in che7 he2-chhia, ti7 chit8 e5 he2-chhia cham7, tu2 beh khui-chhia e5 si5, u7 chih tioh8 in e5 iu5-kiaN7."
        ],
        [
          "Ti7 火車內，Moody 致意讀家內寄來e5 批，Sankey ti7 報紙e5一角有看著羊九十九這首詩。Sankey讀了就ka7 Moody講，這首 詩是咱所teh希望--e5，牧者e5 詩。Hit時Moody因為讀濟濟批，續無注意Sankey，也這個事就an2-ni過去。",
          "Ti7 he2-chhia lai7, Moody ti3-i3 thak8 ke-lai7 kia3--lai5 e5 phoe, Sankey ti7 po3-choa2 e5 chit8 kak u7 khoaN3 tioh8 IuN5 kau2-chap8-kau2 chit siu2 si. Sankey thak8 liau2 chiu7 ka7 Moody kong2, chit siu2 si si7 lan2 sou2 teh hi-bong7--e5, bok8-chia2 e5 si. Hit-si5 Moody in-ui7 thak8 choe7-choe7 phoe, soa3 bo5 chu3-i3 Sankey, ia7 chit e5 su7 chiu7 an2-ni ke3--khi3."
        ],
        [
          "Koh無幾日，Moody講道e5題目是「好e5 牧者。」",
          "Koh bo5 kui2 jit8, Moody kang2-to7 e5 toe5-bak8 si7 “Ho2 e5 bok8-chia2.”"
        ],
        [
          "較常，Moody講道了後，Sankey就揀較近倚ti7 題目e5 聖詩，也jih8 琴來吟。",
          "Khah siong5, Moody kang2-to7 liau2-au7, Sankey chiu7 keng2 khah kun7-oa2 ti7 toe5-bak8 e5 Seng3-si, ia7 jih8-khim5 lai5 gim5."
        ],
        [
          "Moody講道，「好e5 牧者」了，Sankey 想m7 知beh 吟to2一首詩。忽然有聲講，「吟hit首詩。」Sankey講，「M7-ku2 我無hit e5 調。」Hit e5 聲 koh講，「吟hit首詩。」",
          "Moody kang2-to7, “Ho2 e5 bok8-chia2”liau2, Sankey siuN7 m7 chai beh gim5 to2 chit8 siu2 si. Hut-jian5 u7 siaN kong2,“Gim5 hit siu2 si.” Sankey kong2, “M7-ku2 goa2 bo5 hit e5 tiau7.” Hit e5 siaN koh kong2, “Gim5 hit siu2 si.”"
        ],
        [
          "Sankey坐落去，伊e5 指頭仔khap8著風琴子e5 時，調就一音一音接續出來，就是咱現今所teh 吟第117首，tu2-tu2 hit e5調。",
          "Sankey che7--loh8-khi3, i e5 cheng2-thau5-a2 khap8 tioh8 hong-khim5 ji2 e5 si5, tiau7 chiu7 chit8 im chit8 im chiap-soa3 chhut--lai5, chiu7-si7 lan2 hian7-kim sou2 teh gim5 te7 117 siu2, tu2-tu2 hit e5 tiau7."
        ],
        [
          "Moody tui3 講台落--來，pheng7 ti7 風琴，目屎ti7 目珠，問講，「你tui3 ta2 落得著這個調？」這首詩成做真出名e5 詩。這首詩e5 話，充滿著主e5 疼心，哀傷，慈悲，也hit e5 調，表現著溫柔，親切，有感動偌nih濟人。",
          "Moody tui3 kang2-tai5 loh8--lai5, pheng7 ti7 hong-khim5, bak8-sai2 ti7 bak8-chiu,mng7 kong2, “Li2 tui3 ta2-loh8 tit tioh8 chit e5 tiau7?” Chit siu2 si chiaN5-choe3 chin chhut-mia5 e5 si. Chit siu2 si e5 oe7, chhiong-moa2 tioh8 Chu2 e5 thiaN3-sim, ai-siong, chu5-pi,ia7 hit e5 tiau7, piau2-hian7 tioh8 un-jiu5, chhin-chhiat, u7 kam2-tong7 joa7-nih choe7 lang5."
        ],
        [
          "( Ti7 咱e5 聖詩，Sankey所做曲--e5，這首第117首，以外iau2有第163首，第168首，第223首 )。",
          "(Ti7 lan2 e5 Seng3-si, Sankey sou2 choe3 khek--e5, chit siu2 te7 117 siu2, i2-goa7 iau2 u7 te7 163 siu2, te7 168 siu2, te7 223 siu2)."
        ]
      ],
      "篇名": "Iunn5 kau2-tsap8-kau2"
    }
  ]
}
