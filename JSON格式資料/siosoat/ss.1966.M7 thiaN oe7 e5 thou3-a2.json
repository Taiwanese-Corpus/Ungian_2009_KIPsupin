{
  "作者": "林榮吉",
  "出版年": "1966",
  "出版者": "台灣教會公報社",
  "文類": "小說",
  "書寫系統": "羅馬字",
  "資料": [
    {
      "段": [
        [
          "Ti7早前有一隻m7聽話e5兔仔，伊e5名叫做彼得。伊kap伊e5媽媽、3個兄哥toa3 ti7一個樹林內。有一日兔仔媽媽ka7伊kap伊三個兄哥講，「媽媽beh去買物，lin2著乖乖tiam3厝，m7-thang 走出去外面thit-tho5，也m7-thang去菜園仔，lin2 e5爸爸，就是走去菜園，才hou7種菜e5阿伯掠去做肉餅，所以lin2攏m7-thang去。」兔仔媽媽講了，就提籃仔出去。",
          "Ti7 cha2-cheng5 u7 chit8 chiah m7 thiaN oe7 e5 thou3-a2, i e5 mia5 kio3-choe3 Pi2-tek.  I kap i e5 ma-ma, saN e5 hiaN-ko toa3 ti7 chit8 e5 chhiu7-na5 lai7.  U7 chit8 jit8 thou3-a2 ma-ma ka7 i kap i saN e5 hiaN-ko kong2, “Ma-ma beh khi3 boe2 mih8, lin2 tioh8 koai-koai tiam3 chhu3, m7-thang chau2 chhut khi3 goa7-bin7 thit-tho5, ia7 m7-thang khi3 chhai3-hng5-a2, lin2 e5 pa-pa, chiu7-si7 chau2 khi3 chhai3-hng5, chiah hou7 cheng3 chhai3 e5 a-peh liah8 khi3 choe3 bah-piaN2, sou2-i2 lin2 long2 m7-thang khi3.” Thou3-a2 ma-ma kong2 liau2, chiu7 theh8 na5-a2 chhut--khi3."
        ],
        [
          "彼得e5 3個兄哥，攏真gau5聽媽媽e5話，ti7厝nih thit-tho5，只有彼得，伊看見媽媽出去，伊就tui3後面e5門走出去，tui3籬笆邊走去菜園nih。伊ti7菜園nih看見真濟好食e5豆仔、菜頭、菜，伊真歡喜，就挽豆仔食，食了就koh挽菜頭，當伊beh koh挽菜來食e5時，tu2好hou7種菜e5阿伯ah看見。Hit個阿伯ah真受氣，就一手提耙仔，一面大聲喝，koh走真緊beh掠彼得。彼得看一下真驚，趕緊直直走，m7-ku2走來走去khah走都走無路，也chhe7無出門，走一下連伊e5新鞋仔，也走到無去。伊koh走真緊。阿伯ah也tui3後面直直jip--來，無扑算，彼得續去long3著一個鐵網仔。伊hit領新e5衫續hou7鐵網仔ke5-tiau5 lah！彼得真驚，因為阿伯ah tui3後面 jip--來lah！伊就大聲哮。",
          "Pi2-tek e5 saN e5 hiaN-ko, long2 chin gau5 thiaN ma-ma e5 oe7, ti7 chhu3--nih thit-tho5, chi2-u7 Pi2-tek, i khoaN3-kiN3 ma-ma chhut--khi3, i chiu7 tui3 au7-bin7 e5 mng5 chau2--chhut-khi3, tui3 li5-pa-piN chau2 khi3 chhai3-hng5 nih.  I ti7 chhai3-hng5 nih khoaN3-kiN3 chin choe7 ho2 chiah8 e5 tau7-a2, chhai3-thau5, chhai3, i chin hoaN-hi2, chiu7 ban2 tau7-a2 chiah8, chiah8 liau2 chiu7 koh ban2 chhai3-thau5, tng i beh koh ban2 chhai3 lai5 chiah8 e5 si5, tu2-ho2 hou7 cheng3 chhai3 e5 a-peh-ah khoaN3-kiN3.  Hit e5 a-peh-ah chin siu7-khi3, chiu7 chit8 chhiu2 theh8 pe5-a2, chit8 bin7 toa7 siaN hoah, koh chau2 chin kin2 beh liah8 Pi2-tek.  Pi2-tek khoaN3 chit8-e7 chin kiaN, koaN2-kin2 tit8-tit8 chau2, m7-ku2 chau2 lai5 chau2 khi3 khah chau2 to chau2 bo5 lou7, ia7 chhe7 bo5 chhut mng5, chau2 chit8-e7 lian5 i e5 sin oe5-a2, ia7 chau2 kau3 bo5 khi3.  I koh chau2 chin kin2.  A-peh-ah ia7 tui3 au7-bin7 tit8-tit8 jip--lai5, bo5 phah-sng3, Pi2-tek soa3 khi3 long3 tioh8 chit8 e5 thih-bang7-a2.  I hit nia2 sin e5 saN soa3 hou7 thih-bang7-a2 ke5-tiau5 lah!  Pi2-tek chin kiaN, in-ui7 a-peh-ah tui3 au7-bin7 jip--lai5 lah!  I chiu7 toa7 siaN hau2."
        ],
        [
          "伊哮e5聲hou7 三隻鳥仔聽著，hit三隻鳥仔就飛來ka7伊講，「M7-thang哮，你較大力一下，衫就會giu2起來lah。」",
          "I hau2 e5 siaN hou7 saN chiah chiau2-a2 thiaN tioh8, hit saN chiah chiau2-a2 chiu7 pe lai5 ka7 i kong2, “M7-thang hau2, li2 khah toa7 lat8 chit8-e7, saN chiu7 oe7 giu2--khi2-lai5 lah.”"
        ],
        [
          "彼得就趕緊較大力giu2一下，tu2-ho2阿伯ah走到位e5時，彼得giu2伊e5衫起來lah！M7-ku2伊e5新衫，giu2一下煞破破去。",
          "Pi2-tek chiu7 koaN2-kin2 khah toa7 lat8 giu2 chit8-e7, tu2-ho2 a-peh-ah chau2 kau3 ui7 e5 si5, Pi2-tek giu2 i e5 saN khi2--lai5 lah!  M7-ku2 i e5 sin saN, giu2 chit8-e7 soa3 phoa3-phoa3 khi3."
        ],
        [
          "阿伯ah掠伊無著，真受氣就beh koh掠，總是彼得已經走真遠lah！伊看見一個桶仔，hit個桶仔內面有toe2水，因為阿伯ah tui3後面jip--來lah！無法度。伊就跳入去桶仔內面bih。Hit個阿伯ah 越一下頭，煞m7知彼得走去甚mih8所在。伊就四界chhe7，chhe7來chhe7去攏chhe7無，過一下仔，阿伯ah聽見ha-chhiuN3、ha-chhiuN3 e5 聲，因為彼得ti7桶仔內hou7水浸真久lah！伊真寒。",
          "A-peh-ah liah8 i bo5 tioh8, chin siu7-khi3 chiu7 beh koh liah8, chong2-si7 Pi2-tek i2-keng chau2 chin hng7 lah!  I khoaN3-kiN3 chit8 e5 thang2-a2, hit e5 thang2-a2 lai7-bin7 u7 toe2 chui2, in-ui7 a-peh-ah tui3 au7-bin7 jip--lai5 lah!  Bo5 hoat-tou7.  I chiu7 thiau3 jip8 khi3 thang2-a2 lai7-bin7 bih. Hit e5 a-peh-ah oat8 chit8-e7 thau5, soa3 m7 chai Pi2-tek chau2 khi3 sim2-mih8 sou2-chai7.  I chiu7 si3-koe3 chhe7, chhe7 lai5 chhe7 khi3 long2 chhe7 bo5, ke3 chit8-e7-a2, a-peh-ah thiaN-kiN3 ha-chhiuN3, ha-chhiuN3 e5 siaN, in-ui7 Pi2-tek ti7 thang2-a2-lai7 hou7 chui2 chim3 chin ku2 lah!  I chin koaN5."
        ],
        [
          "阿伯ah聽著ha-chhiuN3 e5聲，知影伊bih ti7桶仔內面，就越轉身beh掠伊，總是彼得已經跳走lah！阿伯ah掠無著。伊已經真sian7，伊就無ai3 koh jip彼得，彼得就是koh走真緊，但是伊攏chhe7無出路。",
          "A-peh-ah thiaN tioh8 ha-chhiuN3 e5 siaN, chai-iaN2 i bih ti7 thang2-a2 lai7-bin7, chiu7 oat8-tng2-sin beh liah8 i, chong2-si7 Pi2-tek i2-keng thiau3-chau2 lah!  A-peh-ah liah8 bo5 tioh8.  I i2-keng chin sian7, i chiu7 bo5 ai3 koh jip Pi2-tek, Pi2-tek chiu7-si7 koh chau2 chin kin2, na7 si7 i long2 chhe7 bo5 chhut lou7."
        ],
        [
          "後來伊tu2著一隻老鼠仔，伊就問伊，門ti7甚mih8所在。",
          "Au7-lai5 i tu2 tioh8 chit8 chiah niau2-chhu2-a2, i chiu7 mng7 i, mng5 ti7 sim2-mih8 sou2-chai7."
        ],
        [
          "老鼠搖頭講，「M7知。」",
          "Niau2-chhu2 io5-thau5 kong2, “M7 chai.”"
        ],
        [
          "伊koh tu2著一隻貓仔，貓仔也講m7知，彼得聽一下續哮出來。",
          "I koh tu2 tioh8 chit8 chiah niau-a2, niau-a2 ia7 kong2 m7 chai, Pi2-tek thiaN chit8-e7 soa3 hau2--chhut-lai5."
        ],
        [
          "伊m7知an2-choaN2轉去伊e5厝，後來才chhe7著一個籬笆空，伊就tui3 hit 個籬笆空nng3過去，行轉去伊e5厝，伊真sian7，親像無力thang行lah！伊轉去到厝，媽媽看著彼得無穿鞋仔，koh hit領新e5衫也破破去lah。媽媽真受氣，因為彼得已經無去真濟e5衫kap鞋lah！",
          "I m7 chai an2-choaN2 tng2 khi3 i e5 chhu3, au7-lai5 chiah chhe7 tioh8 chit8 e5 li5-pa khang, i chiu7 tui3 hit e5 li5-pa khang nng3--ke3-khi3, kiaN5 tng2 khi3 i e5 chhu3, i chin sian7, chhin-chhiuN7 bo5 lat8 thang kiaN5 lah!  I tng2 khi3 kau3 chhu3, ma-ma khoaN3 tioh8 Pi2-tek bo5 chheng7 oe5-a2, koh hit nia2 sin e5 saN ia7 phoa3-phoa3 khi3 lah.  Ma-ma chin siu7-khi3, in-ui7 Pi2-tek i2-keng bo5 khi3 chin choe7 e5 saN kap oe5 lah!"
        ],
        [
          "Hit e5昏彼得煞破病，koh發燒，媽媽就hou7伊倒ti7床nih歇睏，koh用藥仔hou7 伊食。當彼得teh食藥仔e5時，伊3個兄哥tu2-tu2 teh食媽媽買e5好食物，in攏食到真歡喜，只有彼得無食。彼得知伊是無聽媽媽e5話才會an2-ni，tui3 hit擺起，彼得就m7敢koh無聽媽媽e5話，伊就做一個真乖koh聽話e5 lah。",
          "Hit e5-hng Pi2-tek soa3 phoa3-piN7, koh hoat sio, ma-ma chiu7 hou7 i to2 ti7 chhng5--nih hioh-khun3, koh eng7 ioh8-a2 hou7 i chiah8.  Tng Pi2-tek teh chiah8 ioh8-a2 e5 si5, i saN e5 hiaN-ko tu2-tu2 teh chiah8 ma-ma boe2 e5 ho2-chiah8 mih8, in long2 chiah8 kau3 chin hoaN-hi2, chi2-u7 Pi2-tek bo5 chiah8.  Pi2-tek chai i si7 bo5 thiaN ma-ma e5 oe7 chiah oe7 an2-ni, tui3 hit pai2 khi2, Pi2-tek chiu7 m7 kaN2 koh bo5 thiaN ma-ma e5 oe7, i chiu7 choe3 chit8 e5 chin koai koh thiaN oe7 e5 lah."
        ]
      ],
      "篇名": "M7 thiann ue7 e5 thoo3-a2"
    }
  ]
}
