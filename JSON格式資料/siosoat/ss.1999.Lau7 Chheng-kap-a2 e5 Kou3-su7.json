{
  "作者": "李Tsiau3-hiong",
  "出版年": "1999",
  "出版者": "安可出版社",
  "文類": "小說",
  "書寫系統": "漢羅",
  "資料": [
    {
      "段": [
        [
          "佛陀有講過一個小故事。這個小故事是an2-ni 。",
          "Hut8-to5 u7 kong2 koe3 chit8 e5 sio2 kou3-su7. Chit e5 sio2 kou3-su7 si7 an2-ni."
        ],
        [
          "有一隻老青蛤仔toa3 ti7 一個水池仔內。這個水池仔頂面開真濟真sui2真芳e5蓮花。M7-ku2 這隻老青蛤仔逐工攏ti7 蓮花腳四界teh loa7-loa7趖，也攏m7 bat 跳去蓮花e5頂面phinn7看mai7 leh：伊m7 知蓮花到底有偌芳？也m7 bat去看蓮花到底有偌sui2？若親像蓮花攏kap伊無關係。",
          "U7 chit8 chiah lau7 chheng-kap-a2 toa3 ti7 chit8 e5 chui2-ti5-a2 lai7. Chit e5 chui2-ti5-a2 teng2-bin7 khui chin che7 chin sui2 chin phang e5 lian5-hoe. M7-ku2 chit chiah lau7 chheng-kap-a2 tak8-kang long2 ti7 lian5-hoe-kha si3-koe3 teh loa7-loa7-so5, ia7 long2 m7 bat thiau3 khi3 lian5-hoe e5 teng2-bin7 phinn7 khoann3-mai7--leh : I m7 chai lian5-hoe tau3-te2 u7 joa7 phang? Ia7 m7 bat khi3 khoann3 lian5-hoe tau3-te2 u7 joa7 sui2? Na2 chhin-chhiunn7 lian5-hoe long2 kap i bo5 koan-he7."
        ],
        [
          "反倒轉是tui3外位飛--來e5 蜜蜂，不時嗡嗡嗡嗡飛過來，飛過去，採花蜜。蓮花tang時beh 開，tang時beh 謝，tang時會得thang採蜜，蜜蜂攏非常清楚。",
          "Hoan2-to3-tng2 si7 tui3 goa7-ui7 poe--lai5 e5 bit8-phang, put-si5 ong-ong ong-ong poe koe3 lai5, poe koe3 khi3, chhai2-hoe-bit8.Lian5-hoe tang-si5 beh khui, tang-si5 beh sia7, tang-si5 oe7 tit thang chhai2-bit8, bit8-phang long2 hui-siong5 chheng-chho2."
        ],
        [
          "老青蛤仔雖然toa3 ti7 chia，m7-ku2 對蓮花tang時花開，tang時花謝，花芳，結子e5 整個過程煞攏總boe7-thang明瞭清楚！",
          "Lau7 chheng-kap-a2 sui-jian5 toa3 ti7 chia, m7-ku2 tui3 lian5-hoe tang-si5 hoe-khui, tang-si5 hoe-sia7, hoe-phang, kiat-chi2 e5 cheng2-ko5 koe3-teng5 soah long2-chong2 boe7-thang beng5-liau5 chheng-chho2!"
        ],
        [
          "故事講到chia，所beh 表達e5 意思，著ai3 hou7 lin2 大家家己去想！",
          "Kou3-su7 kong2 kau3 chia, sou2 beh piau2-tat8 e5 i3-su3, tioh8 ai3 hou7 lin2 tai7-ke ka-ki7 khi3 siunn7 !"
        ]
      ],
      "篇名": "Lau7 tshing-kap-a2 e5 Koo3-su7"
    }
  ]
}
