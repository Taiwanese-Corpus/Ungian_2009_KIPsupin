{
  "作者": "無",
  "出版年": "0",
  "出版者": "台北光明社",
  "文類": "歌仔冊",
  "書名": "扒龍船",
  "書寫系統": "漢字",
  "資料": [
    {
      "段": [
        [
          "初五港中扒龍船，朝結彩船來載君，港內水深無好滾，腳來手來著斯文。",
          "Chhoe-gou7 kang2-tiong pe5 leng5-chun5, tiau5 kiat chhai2-chun5 lai5 chai3 kun, kang2-lai7 chui2 chhim bo5 ho2 kun2, kha lai5 chhiu2 lai5 tioh8 su-bun5."
        ],
        [
          "四圍彩船真正多，食酒食到目灰灰，無看龍船對塊過，男女喝拳頭犁犁。",
          "Si3-ui5 chhai2-chun5 chin-chiann3 choe7, chiah8-chiu2 chiah8 kau3 bak8 hoe-hoe, bo5 khoann3 leng5-chun5 tui3 teh koe3, lam5-lu2 hoah-kun5 thau5 loe5-loe5."
        ],
        [
          "龍船人較無愛看，大家塊看查某官，酒菜一碗過一碗，食到日頭卜落山。",
          "Leng5-chun5 lang5 khah bo5 ai3 khoann3, tai7-ke teh khoann3 cha-bou2 koann, chiu2-chhai3 chit8 oann2 koe3 chit8 oann2, chiah8 kau3 jit8-thau5 beh loh8-soann."
        ],
        [
          "龍船看煞無愛返，思卜佮娘閣做云，今夜店此船內睏，半暝佮娘扒龍船。",
          "Leng5-chun5 khoann3 soah bo5 ai3 tng2, su beh kap niu5 koh choe3-un5, kim-ia7 tiam3 chhu2 chun5-lai7 khun3, poann3-mi5 kap niu5 pe5 leng5-chun5."
        ]
      ],
      "篇名": "扒龍船"
    }
  ]
}
