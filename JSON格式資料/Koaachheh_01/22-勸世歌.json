{
  "作者": "無",
  "出版年": "1995",
  "出版者": "台江詩刊",
  "文類": "歌仔冊",
  "書寫系統": "漢字",
  "資料": [
    {
      "段": [
        [
          "白天爭名又奪利，夜間睡去像死屍，日夜相隔十二時，生是糊塗去是謎。",
          "Peh8-thinn cheng mia5 iu7 toat8 li7, ia7-kan khun3--khi3 chhiunn7 si2-si, jit8-ia7 sio keh chap8-ji7 si5, senn si7 hou5-tou5 khi3 si7 bi5."
        ],
        [
          "白天伊是做總統，統領三軍尚介紅，夜間睡去來做夢，夢中伊是小孩童。",
          "Peh8-thinn i si7 cho3 chong2-thong2, thong2-nia2 sam-kun siong7 kai3 ang5, ia7-kan khun3--khi3 lai5 cho3-bang7, bang7 tiong i si7 sio2-hai5-tong5."
        ],
        [
          "白天伊是做田兄，要吃三餐著拼命，夢中伊是員外子，粗工幼嫺滿大廳。",
          "Peh8-thinn i si7 choh-chhan5-hiann, beh chiah8 sam-chhan tioh8 piann3-mia7, bang7 tiong i si7 goan5-goe7 kiann2, chhou-kang iu3-kan2 moa2 toa7-thiann."
        ],
        [
          "白天伊是總經理，公司全部都聽伊，夜間睡去像死豬，不知支票開何時。",
          "Peh8-thinn i si7 chong2-keng-li2, kong-si choan5-pou7 to thiann i, ia7-kan khun3--khi3 chhiunn7 si2-ti, m7 chai chi-phio3 khui ho5-si5."
        ],
        [
          "白天伊是做粗工，頭家罵伊是憨人，夢中挖寶嫌金重，人生真是一場夢。",
          "Peh8-thinn i si7 cho3 chhou-kang, thau5-ke me7 i si7 gong7-lang5, bang7 tiong ou2-po2 hiam5 kim tang7, jin5-seng chin si7 chit8 tiunn5 bang7."
        ]
      ],
      "篇名": "勸世歌"
    }
  ]
}
