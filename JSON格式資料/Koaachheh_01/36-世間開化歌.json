{
  "作者": "無",
  "出版年": "1996",
  "出版者": "台江詩刊",
  "文類": "歌仔冊",
  "書寫系統": "漢字",
  "資料": [
    {
      "段": [
        [
          "世間親像大戲臺，苦齣笑稽攏公開，一生一人演一擺，本事攏要提出來。",
          "Se3-kan chhin-chhiunn7 toa7 hi3-tai5, khou2-chhut chhio3-khe long2 kong-khai, it-seng chit8 lang5 ian2 chit8 pai2, pun2-su7 long2 ai3 theh8--chhut-lai5."
        ],
        [
          "世間過日像眠夢，苦多甘少攏相同，實在人無千日好，看來花無百日紅。",
          "Se3-kan koe3-jit8 chhiunn7 bin5-bang7, khou2 che7 kam chio2 long2 sio-tang5, sit8-chai7 lang5 bo5 chhian-jit8 ho2, khoann3 lai5 hoe bo5 pah-jit8 ang5."
        ],
        [
          "火在塊炎無若久，火炭燃過變火忽，世間萬項大小事，未曾輸贏先想輸。",
          "Hoe2 chai7 teh iam7 bo5 joa7 ku2, hoe2-thoann3 jiam5 koe3 pinn3 hoe2-hu, se3-kan ban7-hang7 toa7-sio2-su7, be7-cheng7 su-iann5 seng siunn7 su."
        ],
        [
          "今日好運水流東，明日失運水流西，順風駛船人人愛，誅風箭水人人衰。",
          "Kin-jit8 ho2-un7 chui2 lau5 tang, beng5-jit8 sit-un7 chui2 lau5 sai, sun7-hong sai2-chun5 lang5-lang5 ai3, chu-hong chinn3-chui2 lang5-lang5 soai."
        ],
        [
          "好花苦伊不長開，好月苦伊不長圓，好夢心適快打醒，做人得意有幾時。",
          "Ho2-hoe khou2 i put-siong5 khui, ho2-goeh8 khou2 i put-siong5 inn5, ho2-bang7 sim-sek khoai3 phah-chhenn2, cho3-lang5 tek-i3 u7 kui2-si5."
        ],
        [
          "米飯一粒都拾起，打損五榖雷槓死，再做人去出世，會出世做牛馬去。",
          "Bi2-png7 chit8 liap8 to khioh khi2, phah-sng2 gou7-kok lui5 kong3 si2, be7 chai3 cho3-lang5 khi3 chhut-si3, e7 chhut-si3 cho3 gu5 be2 khi3."
        ],
        [
          "一支烏槍是烏柴，舉去山頭打烏鴉，烏鴉好鳥不可打，舉去樹尾打筆貓。",
          "Chit8 ki ou-chheng3 si7 ou-chha5, gia5 khi3 soann-thau5 phah ou-a, ou-a ho2-chiau2 put-kho2 phah, gia5 khi3 chhiu7-boe2 phah pit-niau."
        ],
        [
          "散人實在好福氣，無煩無惱少嬰纏，不比好額煩半死，操心扒腹為著錢。",
          "San3-lang5 sit8-chai7 ho2 hok-khi3, bo5 hoan5 bo5 lo2 chio2 enn tinn5, put pi2 ho2-giah8 hoan5 poann3-si2, chhau-sim peh-pak ui7 tioh8 chinn5."
        ]
      ],
      "篇名": "世間開化歌"
    }
  ]
}
