{
  "作者": "無",
  "出版年": "1996",
  "出版者": "台江詩刊",
  "文類": "歌仔冊",
  "書寫系統": "漢字",
  "資料": [
    {
      "段": [
        [
          "勸人心肝著正道，奸雄過對最難逃，若是少年有做錯，改惡從善事就無。",
          "Khng3 lang5 sim-koann tioh8 cheng3-to7, kan-hiong5 koe3-tui3 choe3 lan5 to5, na7 si7 siau3-lian5 u7 cho3-chho3, kai2 ok chiong5 sian7 su7 to7 bo5."
        ],
        [
          "在人心肝的志氣，山是可改性難移，有的家內散到死，不義之財無愛治。",
          "Chai7 lang5 sim-koann e5 chi3-khi3, soann si7 kho2 kai2 seng3 lan5 i5, u7 e5 ka-lai7 san3 kau3 si2, put-gi7 chi chai5 bo5-ai3 tih8."
        ],
        [
          "一人一款的形相，世間的人有奸忠，甲伊父母都無量，乎伊會好天不從。",
          "Chit8 lang5 chit8 khoan2 e5 heng5-siong7, se3-kan e5 lang5 u7 kan-tiong, kah i pe7-bu2 to bo5-liong7, hou7 i e7 ho2 thian put-chiong5."
        ],
        [
          "有的一生盡孝義，富而無怨貧無欺，甘願度苦過日子，艱苦永無出頭時。",
          "U7 e5 it-seng chin7 hau3-gi7, hu3 ji5 bo5 oan3 pin5 bo5 khi, kam-goan7 tou7 khou2 koe3 jit8-chi2, kan-khou2 eng2 bo5 chhut-thau5 si5."
        ],
        [
          "做人奸雄無路用，這世搶人後世還，善惡到頭有報應，遠在千里近目前。",
          "Cho3 lang5 kan-hiong5 bo5 lou7-eng7, chit-si3 chhiunn2 lang5 au7-si3 heng5, sian7-ok kau3-thau5 u7 po3-eng3, oan2 chai7 chhian-li2 kin7 bak8-cheng5."
        ],
        [
          "受風受雨被雪凍，到時花開白甲香，有錢虛花免央望，艱苦出身會做人。",
          "Siu7 hong siu7 hou7 pi7 soat-tang3, kau3-si5 hoe khui peh8 kah phang, u7-chinn5 hi-hoa bian2 ng3-bang7, kan-khou2 chhut-sin e7 cho3-lang5."
        ]
      ],
      "篇名": "從善改惡歌"
    }
  ]
}
