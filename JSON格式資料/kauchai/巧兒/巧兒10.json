{
  "出版年": "2007",
  "出版者": "巧兒文化實業有限公司",
  "年級別": "五下",
  "文類": "教材",
  "書名": "巧兒文化囡仔歌學台語第十冊",
  "書寫系統": "漢字",
  "資料": [
    {
      "段": [
        [
          "嬰仔嚶嚶搖，",
          "Inn1-a2 inn1-inn1-io5,"
        ],
        [
          "唉唷！搖到三板橋，",
          "Ai1-io1! io5 kah4 sam1-pan2-kio5,"
        ],
        [
          "大麵雙碗燒，紅龜軟蓨蓨，",
          "Tua7-mi7 siang1-uann2 sio1, ang5-ku1 nng2-sio5-sio5,"
        ],
        [
          "肉丸仔，摻胡椒，",
          "Bah4-uan5-a2, tsham1 hoo5-tsio1,"
        ],
        [
          "豬跤雙邊刖，",
          "Ti1-kha1 siang1-ping5 lio5,"
        ],
        [
          "嬰仔嚶嚶惜，",
          "Inn1-a2 inn1-inn1-sioh4,"
        ],
        [
          "一暝大一尺。",
          "Tsit8 mi5 tua7 tsit8 tshioh4."
        ]
      ],
      "篇名": "第一課 嬰仔搖"
    },
    {
      "段": [
        [
          "爸爸愛食豬跤蹄，",
          "Pa1-pa1 ai3 tsiah8 ti1-kha1-te5,"
        ],
        [
          "媽媽愛食香菇雞，",
          "Ma1-ma1 ai3 tsiah8 hiunn1-koo1 ke1,"
        ],
        [
          "哥哥愛食大龍蝦，",
          "Ko1-ko1 ai3 tsiah8 tua7 liong5-he5,"
        ],
        [
          "姊姊愛食蝦仔螇，",
          "Tse2-tse2 ai3 tsiah8 he5-a2-ke5,"
        ],
        [
          "弟弟愛食油炸粿，",
          "Ti7-ti7 ai3 tsiah8 iu5-tsiah8-ke2,"
        ],
        [
          "妹妹愛食燒酒螺，",
          "Me7-me7 ai3 tsiah8 sio1-tsiu2-le5,"
        ],
        [
          "腹肚枵我來去買，",
          "Pak4-too2 iau1 gua2 lai5-khi3 be2,"
        ],
        [
          "喙乾愛啉麥仔茶。",
          "Tshui3-ta1 ai3 lim1 beh8-a2-te5."
        ]
      ],
      "篇名": "第二課 愛食啥貨"
    },
    {
      "段": [
        [
          "君滾棍骨群滾郡滑，",
          "Kun1 kun2 kun3 kut4 kun5 kun2 kun7 kut8,"
        ],
        [
          "君滾棍骨群滾郡滑，",
          "Kun1 kun2 kun3 kut4 kun5 kun2 kun7 kut8,"
        ],
        [
          "落雨天，路真滑，",
          "Loh8-hoo7 thinn1, loo7 tsin1 kut8,"
        ],
        [
          "青狂狗，咬肉骨，",
          "Tshenn1-kong5 kau2, ka7 bah4-kut4,"
        ],
        [
          "大路邊，水一窟，",
          "Tua7-loo7 pinn1, tsui2 tsit8 khut4,"
        ],
        [
          "跋一倒，免食。",
          "Puah8-tsit8-to2, bian2 sut4."
        ]
      ],
      "篇名": "第三課 青狂狗"
    },
    {
      "段": [
        [
          "水蛙土仔手提布，擔著一擔醋，",
          "Tsui2-ke1-thoo2-a2 tshiu2 theh8 poo3, tann1 tioh8 tsit8 tann3 tshoo3,"
        ],
        [
          "行到雙叉路，看著一隻兔，",
          "Kiann5 kau3 siang1-tshe1 loo7, khuann3 tioh8 tsit8 tsiah4 thoo3,"
        ],
        [
          "囥醋去掠兔，掠著兔仔揣無布，",
          "Khng3-tshoo3 khi3 liah8-thoo3, liah8 tioh8 thoo3-a2 tshue7 bo5 poo3,"
        ],
        [
          "用褲來包兔，這隻兔無禮數，",
          "Iong7 khoo3 lai5 pau1 thoo3, tsit4 tsiah4 thoo3 bo5 le2-soo3,"
        ],
        [
          "咬破褲，偷走路，弄倒醋，",
          "Ka7 phua3 khoo3, thau1 tsau2-loo7, long3-to2 tshoo3,"
        ],
        [
          "真可惡，唉！氣死彼個水蛙土。",
          "Tsin1 khoo2-oo3, ai3! khi3-si2 hit4 e5 tsui2-ke1-thoo2."
        ]
      ],
      "篇名": "第四課 水蛙土"
    },
    {
      "段": [
        [
          "月娘光微微，賊仔偷掠豬，",
          "Gueh8-niu5 kng1-bi5-bi5, tshat8-a2 thau1 liah8-ti1,"
        ],
        [
          "偷掠七八隻，順續偷挖壁，",
          "Thau1 liah8 tshit4 peh4 tsiah4, sun7-sua3 thau1 oo2-piah4,"
        ],
        [
          "青盲的有看見，",
          "Tshenn1-me5--e5 u7 khuann3-kinn3,"
        ],
        [
          "啞口的大聲喝，",
          "E2-kau2--e5 tua7-siann1 huah4,"
        ],
        [
          "跛跤的走去追，",
          "Pai2-kha1--e5 tsau2 khi3 tui1,"
        ],
        [
          "瘸手的走去掠。",
          "Khue5-tshiu2--e5 tsau2 khi3 liah8."
        ]
      ],
      "篇名": "第五課 月娘光微微"
    },
    {
      "段": [
        [
          "拍你天，拍你地，",
          "Phah4 li2 thian1, phah4 li2 te7,"
        ],
        [
          "拍你三百廿五下，",
          "Phah4 li2 sann1-pah4 ji7-goo7 e7,"
        ],
        [
          "問你開錢用若濟，",
          "Mng7 li2 khai1-tsinn5 iong7 gua7 tse7,"
        ],
        [
          "用去三千二百八，",
          "Iong7 khi3 sann1-tshing1 nng7-pah4 peh4,"
        ],
        [
          "拍你千，拍你萬，",
          "Phah4 li2 tshing1, phah4 li2 ban7,"
        ],
        [
          "拍你三百廿五萬，",
          "Phah4 li2 sann1-pah4 ji7-goo7 ban7,"
        ],
        [
          "問你開錢若大扮，",
          "Mng7 li2 khai1-tsinn5 gua7 tua7-pan7,"
        ],
        [
          "用去三千二百萬。",
          "Iong7 khi3 sann1-tshing1 nng7-pah4-ban7."
        ]
      ],
      "篇名": "第六課 大家來蹉跎"
    },
    {
      "段": [
        [
          "一个和尚，家己擔水家己食，",
          "Tsit8 e5 hue5-siunn7, ka1-ki7 tann1-tsui2 ka1-ki7 tsiah8,"
        ],
        [
          "猶有剩啊！猶有剩！",
          "Ia2 u7 tshun1 a3! ia2 u7 tshun1!"
        ],
        [
          "二个和尚，公家扛水公家食，",
          "Nng7 e5 hue5-siunn7, kong1-ke1 kng1 tsui2 kong1-ke1 tsiah8,"
        ],
        [
          "拄拄好啊！拄拄好！",
          "Tu2-tu2-ho2 a3! tu2-tu2-ho2!"
        ],
        [
          "三个和尚，無人扛水無通食，",
          "Sann1 e5 hue5-siunn7, bo5 lang5 kng1 tsui2 bo5 thang1 tsiah8,"
        ],
        [
          "真可憐啊！真可憐！",
          "Tsin1 kho2-lian5 a3! tsin1 kho2-lian5!"
        ],
        [
          "分工合作，同心協力，",
          "Hun1-kang1-hap8-tsok4, tong5-sim1-hiap8-lek8,"
        ],
        [
          "毋驚無水通好食，哇哈哈。",
          "M7 kiann1 bo5 tsui2 thang1 ho2 tsiah8, ua1-ha1-ha1."
        ]
      ],
      "篇名": "第七課 三个和尚"
    },
    {
      "段": [
        [
          "大雞公，咯咯啼，",
          "Tua7 ke1-kang1, kok4-kok4-thi5,"
        ],
        [
          "做人的子兒著早起，",
          "Tso3 lang5 e5 kiann2-ji5 tioh8 tsa2-khi2,"
        ],
        [
          "夯掃帚，掃掃地，",
          "Gia5 sau3-tsiu2, sau3-sau3-ti7,"
        ],
        [
          "提桌布，拭桌椅，",
          "Theh8 toh4-poo3, tshit4 toh4-i2,"
        ],
        [
          "進學堂勤讀書，",
          "Tsin3 oh8-tng5 khin5 thak8-si1,"
        ],
        [
          "敬老尊賢好教示，",
          "King3-noo2-tsun1-hian5 ho2 ka3-si7,"
        ],
        [
          "老爸老母真歡喜，",
          "Lau7-pe7 lau7-bu2 tsin1 huann1-hi2,"
        ],
        [
          "延年益壽食百廿。",
          "Ian5-ni5-ik4-siu7 tsiah8 pah4-ji7."
        ]
      ],
      "篇名": "第八課 好子兒"
    }
  ]
}
