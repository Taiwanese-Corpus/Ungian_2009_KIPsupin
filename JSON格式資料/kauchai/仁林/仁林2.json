{
  "出版年": "2004",
  "出版者": "仁林文化出版企業股份有限公司",
  "年級別": "一下",
  "文類": "教材",
  "書名": "福佬台語第二冊",
  "書寫系統": "漢羅",
  "資料": [
    {
      "段": [
        [
          "拭仔，拭仔真無閒，正ping5用啊倒ping5用，害我khok8-khok8 ann3。來來來，一人分一半，感情kah4 be7散。",
          "tshit-a2, tshit-a2 tsin bo5-ing5, tsiann3-ping5 ing7 a7 to3-ping5 ing7, hai7 gua2 khok8-khok8 ann3. lai5 lai5 lai5, tsit8 lang5 pun tsit8-puann3, kam2-tsing5 kah be7 suann3."
        ]
      ],
      "篇名": "第一課  拭仔"
    },
    {
      "段": [
        [
          "春天到，百花開，蝶仔穿真sui2，田蠳beh4 sng2水，鳥仔愛減肥。",
          "tshun-thinn kau3, pah-hue khui, iah8-a2 tshing7 tsin sui2, tshan5-inn beh sng2-tsui2, tsiau2-a2 ai3 kiam2-pui5."
        ]
      ],
      "篇名": "第二課  春天"
    },
    {
      "段": [
        [
          "羊仔，羊仔氣phut4-phut4，四隻腳一直thut4，阿明巧，有piat4步，草仔siann5，家己行。",
          "iunn5-a2, iunn5-a2 khi3-phut-phut, si3 ki kha it-tit8 thut, A-beng5 khiau2, u7 phiat poo7, tshau2-a2 siann5, ka-ki7 kiann5."
        ]
      ],
      "篇名": "第三課  羊仔"
    },
    {
      "段": [
        [
          "金針花誠清香，挽一蕊插頭鬃，阿母sui2-tang1-tang1，笑kah4面紅紅，歡喜kui1半工。",
          "kim-tsiam-hue tsiann5 tshing-hiang, ban2 tsit8 lui2 tshah thau5-tsang, a-bu2 sui2-tang-tang, tshio3 kah bin7-ang5-ang5 , huann-hi2 kui puann3-kang."
        ]
      ],
      "篇名": "第四課  金針花"
    },
    {
      "段": [
        [
          "寫字上kai3 gau5，讀冊真正巧，雞象兔狗猴，tak8字攏會曉。",
          "sia2-ji7 siong7-kai3 gau5, thak8-tsheh tsin-tsiann3 khiau2, ke tshiunn7 thoo3 kau2 kau5, tak8-ji7 long2 e7-hiau2."
        ]
      ],
      "篇名": "第五課  寫字"
    },
    {
      "段": [
        [
          "木瓜木瓜請你食，小可有味m7免驚，營養好食助消化，三不五時加減食。",
          "bok8-kue bok8-kue tshiann2 li2 tsiah8, sio2-khua2 u7 bi7 m7 bian2 kiann, ing5-iong2 ho2-tsiah8 tsoo7 siau-hua3, sam-put-goo7-si5 ke-kiam2 tsiah8."
        ]
      ],
      "篇名": "第六課  木瓜"
    },
    {
      "段": [
        [
          "熱天日頭紅紅紅，親像猛虎beh4食人，熱kah4 hoo7阮無te3藏，老師講：心靜，涼涼涼。",
          "juah8-thinn jit8-thau5 ang5-ang5-ang5, tshin-tshiunn7 bing2-hoo2 beh tsiah8 lang5, juah8 kah hoo7 guan2 bo5 te3 tshang3, lau7-su kong2: sim tsing7, liang5-liang5-liang5."
        ]
      ],
      "篇名": "第七課  熱天"
    }
  ]
}
