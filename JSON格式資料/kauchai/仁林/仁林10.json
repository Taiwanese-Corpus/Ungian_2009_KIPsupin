{
  "出版年": "2004",
  "出版者": "仁林文化出版企業股份有限公司",
  "年級別": "五下",
  "文類": "教材",
  "書名": "福佬台語第十冊",
  "書寫系統": "漢羅",
  "資料": [
    {
      "段": [
        [
          "雞仔腸，鳥仔肚，貓仔笑阮沒度量，狗仔講阮無腹腸。",
          "ke-a2 tng5, tsiau2-a2 too7, niau-a2 tshio3 gun2 bo5 too7-liong7, kau2-a2 kong2 gun2 bo5 pak-tng5."
        ],
        [
          "鹿仔走，兔仔跳，猴san1仔peh4樹頭。",
          "lok8-a2 tsau2, thoo3-a2 thiau3, kau5-san-a2 peh tshiu7-thau5."
        ],
        [
          "春天來，雨水到，樹仔竹仔攏探頭。草仔埔，溪仔口，牛仔羊仔愛kau1草，街仔路，巷仔口，囡仔狗仔車pun3斗。",
          "tshun-thinn lai5, hoo7-tsui2 kau3, tshiu7-a2 tik-a2 long2 tham3-thau5. tshau2-a2 poo, khe-a2 khau2, gu5-a2 iunn5-a2 ai3 kau-tshau2, ke-a2-loo7, hang7-a2-khau2, gin2-a2 kau2-a2 tshia-pun3 tau2."
        ]
      ],
      "篇名": "第一課  雞仔腸"
    },
    {
      "段": [
        [
          "有一個囡仔，無細膩puah8落溪仔底，tu2好有一個人對hia1過，囡仔趕緊大聲喝救人，tsit4個人聽著，ka1-na7 ti7 hia1看，喙內seh8-seh8唸，罵囡仔無細膩。",
          "u7 tsit8 e5 gin2-a2, bo5-se3-ji7 puah8 loh8 khe-a2 te2, tu2-ho2 u7 tsit8 e5 lang5 tui3 hia kue3, gin2-a2 kuann2-kin2 tua7-siann huah kiu3-lang5, tsit e5 lang5 thiann--tioh8, ka-na7 ti7 hia khuann3, tshui3-lai7 seh8-seh8 liam7, me7 gin2-a2 bo5 se3-ji7."
        ],
        [
          "囡仔講：「好心的人，汝先救我，等我起來，beh4 an2-tsuann2罵，攏無要緊。若無，我會淹死啊！」",
          "gin2-a2 kong2:「ho2-sim e5 lang5, li2 sing kiu3 gua2, tan2 gua2 khi2--lai5, beh an2-tsuann2 me7, long2 bo5 iau3 kin2. na7-bo5, gua2 e7 im-si2 a2!」"
        ]
      ],
      "篇名": "第二課  救我"
    },
    {
      "段": [
        [
          "金縷衣：勸君莫惜金縷衣，勸君惜取少年時，花開堪折直須折，莫待無花空折枝。",
          "kim-lui2-i: khuan3 kun boh8 sik kim-lui2-i, khuan3 kun sik tshu2 siau3-lian5-si5, hua khai kham tsiat tit8 su tsiat, boh8 tai7 bo5 hua khong tsiat tsi."
        ],
        [
          "清明：清明時節雨紛紛，路上行人欲斷魂，借問酒家何處有，牧童遙指杏花村。",
          "tshing-bing5: tshing-bing5 si5-tsiat u2 hun-hun, loo7 siong7 hing5-jin5 iok8 tuan7-hun5, tsioh-bun7 tsiu2-ka ho5-tshu3 iu2, bok8 tong5 iau5 tsi2 hing7 hua tshun."
        ]
      ],
      "篇名": "第三課  古詩"
    },
    {
      "段": [
        [
          "珠仔in1 tau一隻狗",
          "tsu-a2 in tau tsit8 tsiah kau2"
        ],
        [
          "鳳仔牽伊來阮tau。",
          "hong7-a2 khan i lai5 gun2 tau."
        ],
        [
          "賜仔踢著tsit8隻狗。",
          "su3-a2 that tioh8 tsit8 tsiah kau2."
        ],
        [
          "囡仔牽狗跳過溝。",
          "gin2-a2 khan kau2 thiau3 kue3 kau."
        ],
        [
          "人講：「囡仔人，跳過溝，食三甌。」",
          "lang5 kong2: “gin2-a2-lang5, thiau3 kue3 kau, tsiah8 sam au.”"
        ]
      ],
      "篇名": "第四課  跳過溝"
    },
    {
      "段": [
        [
          "一個阿婆仔，有兩個tsa1-boo2-kiann2。大漢的嫁予做雨傘的，細漢的嫁予做麵線的。",
          "tsit8 e5 a-po5-a2, u7 nng7 e5 tsa-boo2-kiann2. tua7-han3 e5 ke3 hoo7 tso3 hoo7-suann3 e5, se3-han3 e5 ke3 hoo7 tso3 mi7-suann3 e5."
        ],
        [
          "大漢的講：「雨若落be7 suah4，生意tioh8會真好。」細漢的講：「日頭若炎，麵線就會ta1鬆，生理ma7會真好。」",
          "tua7-han3 e5 kong2: “hoo7 na7 loh8 be7 suah, sing-li2 tioh8 e7 tsin ho2.” se3-han3 e5 kong2: “jit8-thau5 na7 iam7, mi7-suann3 to7 e7 ta sang, sing-li2 ma7 e7 tsin ho2.”"
        ],
        [
          "阿婆仔聽了後，tak8工攏憂頭結面。出日頭，伊煩惱大漢的無頭路；落雨天，伊煩惱細漢的麵線會生koo1。後來，有人ka7阿婆講：「好天，大漢的tioh8趁大錢，歹天，細漢的生理tioh8做be7離」。tsit4-ma2，阿婆仔，tak8工攏笑微微，定定講：「歡歡喜喜過一工，憂頭結面亦過一工」。",
          "a-po5-a2 thiann liau2-au7, tak8-kang long2 iu-thau5-kiat-bin7. tshut jit8-thau5, i huan5-lo2 tua7-han3 e5 bo5 thau5-loo7; loh8-hoo7-thinn, i huan5-lo2 se3-han3 e5 mi7-suann3 e7 senn koo. au7--lai5, u7 lang5 ka7 a-po5 kong2: “ho2-thinn, tua7-han3 e5 tioh8 than3-tua7-tsinn5, phainn2-thinn, se3-han3 e5 sing-li2 tioh8 tso3 be7 li7”. tsit-ma2, a-po5-a2, tak8-kang long2 tshio3-bi-bi, tiann7-tiann7 kong2: “huann-huann-hi2-hi2 kue3 tsit8 kang, iu-thau5-kiat-bin7 iah8 kue3 tsit8 kang”."
        ]
      ],
      "篇名": "第五課 雨傘和麵線"
    },
    {
      "段": [
        [
          "黃昏日頭沉落海",
          "hong5-hun jit8-thau5 tiam3 loh8-hai2"
        ],
        [
          "看著天邊的雲彩",
          "khuann3 tioh8 thinn-pinn e5 hun5 tshai2"
        ],
        [
          "一重擱一重",
          "tsit8 ting5 koh tsit8 ting5"
        ],
        [
          "漸漸暗落來",
          "tsiam7-tsiam7 am3--loh8-lai5"
        ],
        [
          "tsit4個小小的城市",
          "tsit e5 sio2-sio2 e5 siann5-tshi7"
        ],
        [
          "已經點toh8",
          "i2-king tiam2 toh8"
        ],
        [
          "閃爍的燈火",
          "siam2-sih e5 ting-hue2"
        ],
        [
          "啊！我已經倒轉來",
          "a2! gua2 i2-king to3-tng2--lai5"
        ]
      ],
      "篇名": "第六課  懷念的小城市"
    }
  ]
}
