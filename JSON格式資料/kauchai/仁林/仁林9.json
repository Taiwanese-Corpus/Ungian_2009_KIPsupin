{
  "出版年": "2003",
  "出版者": "仁林文化出版企業股份有限公司",
  "年級別": "五上",
  "文類": "教材",
  "書名": "福佬台語第九冊",
  "書寫系統": "漢羅",
  "資料": [
    {
      "段": [
        [
          "阿玲；大嬸婆，來奉茶。",
          "a-ling5; tua7 tsim2-po5, lai5 hong7 te5."
        ],
        [
          "大嬸婆；茶杯圓圓圓，富貴萬萬年，茶杯捧正正，會得眾人疼。",
          "tua7 tsim2-po5; te5-pue inn5 inn5-inn5, hu3-kui3 ban7-ban7-ni5, te5-pue phang5 tsiann3-tsiann3, e7-tit tsing3-lang5 thiann3."
        ],
        [
          "阿玲：我上愛聽你講好話。",
          "a-ling5: gua2 siong7 ai3 thiann li2 kong2-ho2-ue7."
        ],
        [
          "大嬸婆：茶杯捧過來，逐家大發財，茶杯捧過去，逐家有福氣。",
          "tua7 tsim2-po5: te5-pue phang5--kue3-lai5, tak8-ke tua7 huat-tsai5, te5-pue phang5--kue3-khi3, tak8-ke u7 hok-khi3."
        ]
      ],
      "篇名": "第一課  大嬸婆"
    },
    {
      "段": [
        [
          "咱若疼囝孫，請你m7通嫌台灣，也有田園也有山，果子會甜，五穀會芳，hoo7咱後代食bue7空。",
          "lan2 na7 thiann3 kiann2-sun, tshiann2 li2 m7-thang hiam5 tai5-uan5, ia7 u7 tshan5-hng5 ia7 u7 suann, kue2-tsi2 e7 tinn, ngoo2-kok e7 phang, hoo7 lan2 au7-tai7 tsiah8 bue7 khang."
        ],
        [
          "咱若疼故鄉，請你m7通嫌台灣，雖然討趁無輕鬆，認真拍拼，前途有望，咱的幸福bue7輸人。",
          "lan2 na7 thiann3 koo3-hiong, tshiann2 li2 m7-thang hiam5 tai5-uan5, sui-jian5 tho2-than3 bo5 khin-sang, jin7-tsin phah-piann3, tsian5-too5 u7-bang7, lan2-e5 hing7-hok bue7 su lang5."
        ]
      ],
      "篇名": "第二課  咱若疼故鄉"
    },
    {
      "段": [
        [
          "少年易老學難成，一寸光陰不可輕，未覺池塘春草夢，階前梧葉已秋聲。",
          "siau3-lian5 i7 no2 hak8 lan5-sing5,it tshun3 kong-im put kho2 khin, bi7-kak ti5 tng5 tshun tshau2 bang7, kai tsing5-ngo5 iap8 i2 tshiu sing."
        ]
      ],
      "篇名": "第三課  古詩－偶成"
    },
    {
      "段": [
        [
          "有一隻狐狸，看著葡萄，生kah4密密密，一葩一葩的葡萄攏真大粒。",
          "u7 tsit8 tsiah hoo5-li5, khuann3 tioh8 phu5-to5, senn kah bat8-bat8-bat8, tsit8 pha tsit8 pha-e5 phu5-to5 long2 tsin tua7 liap8."
        ],
        [
          "狐狸gian3 kah4嘴瀾tshap8-tshap8滴，想beh4 ban2來食，跳kuan5跳ke7，跳起跳倒，攏ban3 bue7著。",
          "hoo5-li5 gian3 kah tshui3-nua7 tshap8-tshap8 tih, siunn7 beh ban2 lai5 tsiah8, thiau3 kuan5 thiau3 ke7, thiau3 khi2 thiau3 to3, long2 ban3 bue7 tioh8."
        ],
        [
          "尾仔，伊跳kah4無力，ia7是無食著。狐狸只好講：「葡萄iah4未熟，一定足酸e5，mai3食khah4好。」",
          "bue2--a2, i thiau3 kah bo5-lat8, ia7 si7 bo5 tsiah8--tioh8. hoo5-li5 tsi2-ho2 kong2: “phu5-to5 iah be7 sik8, it-ting7 tsiok sng--e5, mai3 tsiah8 khah ho2.”"
        ]
      ],
      "篇名": "第四課  酸葡萄"
    },
    {
      "段": [
        [
          "每一日早起時，天iah4未光，阿爹tioh8帶著飯包，騎著舊鐵馬，離開厝，出去溪埔替人搬沙石。",
          "mui2 tsit8 jit8 tsa2-khi2-si5, thinn iah bue7 kng, a-tia tioh8 tua3 tioh8 png7-pau, khia5 tioh8 ku7 thih-be2, li7-khui tshu3, tshut khi3 khe-poo the3 lang5 puann sua-tsioh8."
        ],
        [
          "每一暝阮攏teh4想，阿爹的飯包，到底siann2-mih4-khuan2，早頓阮和阿兄，食包仔配豆奶，阿爹的飯包，起碼也有一粒卵，若無an2-tsuann2替人搬沙石。",
          "mui2 tsit8 me5 guan2 long2 teh siunn7, a-tia e5 png7-pau, tau3 te2 siann2-mih-khuan2, tsa2-tng3 guan2 ham7 a-hiann, tsiah8 pau-a2 phue3 tau7-ling, a-tia e5 png7-pau, khi2-ma2 ia7 u7 tsit8 liap8 nng7, na7-bo5 an2-tsuann2 the3 lang5 puann sua-tsioh8."
        ],
        [
          "有一日早起時，天iah4烏烏，阮偷偷走入去tsau3-kha1內，掀開阿爹的飯包，無半粒卵，三條菜脯，番薯籤tsham1飯。",
          "u7 tsit8 jit8 tsa2-khi2-si5, thinn iah oo-oo, guan2 thau-thau tsau2 jip8 khi3 tsau3-kha lai7, hian-khui a-tia e5 png7-pau, bo5 puann3 liap8 nng7, sam-liau5 tshai3-poo2, han-tsi5 tshiam tsham png7."
        ]
      ],
      "篇名": "第五課 阿爹的飯包"
    },
    {
      "段": [
        [
          "00442233",
          "khong3 khong3 su3 su3 ji7 ji7 sam sam"
        ],
        [
          "22335599",
          "ji7 ji7 sam sam ngoo2 ngoo2 kiu2 kiu2"
        ],
        [
          "11887766",
          "it it pat pat tsihit tshit liok8 liok8"
        ],
        [
          "阿姑的電話是(04)22598781",
          "a-koo e5 tian7-ue7 si7(khong3 su3)ji7 ji7 ngoo2 kiu2 pat tshit pat it"
        ],
        [
          "阿塗的電話是(03)6563040",
          "a-thoo5 e5 tian7-ue7 si7(khong3 sam)liok8 go2 liok8 sam khong3 su3 khong3"
        ],
        [
          "阿欽的電話是0955377966",
          "a-khim e5 tian7-ue7 si7 khong3 kiu2 ngoo2 ngoo2 sam tshit tshit kiu2 liok8 liok8"
        ]
      ],
      "篇名": "第六課  電話號碼"
    }
  ]
}
