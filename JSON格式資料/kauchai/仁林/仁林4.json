{
  "出版年": "2004",
  "出版者": "仁林文化出版企業股份有限公司",
  "年級別": "二下",
  "文類": "教材",
  "書名": "福佬台語第四冊",
  "書寫系統": "漢羅",
  "資料": [
    {
      "段": [
        [
          "元宵暝，小過年。鼓仔燈，滿街市。鹽水港，放蜂炮。去平溪，看天燈。",
          "guan5-siau mi5, sio2 kue3-ni5. koo2-a2-ting, mua2 ke tshi7. kiam5-tsui2-kang2, pang3 phang-phau3. khi3 ping5-khe, khuann3 thian-ting."
        ]
      ],
      "篇名": "第一課  小過年"
    },
    {
      "段": [
        [
          "無雨a7!雨傘hoo7汝giah8,走來一台計程車，ka7阮噴kah tam5漉漉，人講：戇人有戇福。",
          "bo5 hoo7 a7! hoo7-suann3 hoo7 li2 giah8, tsau2 lai5 tsit8 tai5 ke3-ting5-tshia, ka7 gun2 phun3 kah tam5-lok-lok, lang5 kong2: gong7-lang5 u7 gong7-hok."
        ]
      ],
      "篇名": "第二課  雨傘"
    },
    {
      "段": [
        [
          "四月tu2清明，來去拜祖先，大人真無閒，囡仔車puah8-ping2。",
          "si3--geh8 tu2 tshing-bing5, lai5-khi3 pai3 tsoo2-sian, tua7-lang5 tsin bo5-ing5, gin2-a2 tshia-puah8-ping2."
        ]
      ],
      "篇名": "第三課  清明節"
    },
    {
      "段": [
        [
          "五日節，pe5龍船，食肉粽，看白雲。龍船走誠緊，白雲ti7 hia睏，敢講伊是teh等阮。",
          "goo7-jit8-tseh, pe5-ling5-tsun5, tsiah8 bah-tsang3, khuann3 peh8-hun5.ling5-tsun5 tsau2 tsiann5 kin2, peh8-hun5 ti7 hia khun3, kam2 kong2 i si7 teh tan2 gun2."
        ]
      ],
      "篇名": "第四課  五日節"
    },
    {
      "段": [
        [
          "聽我講啊聽我講，九條大菜頭，好食koh大條，hoo7汝好彩頭，永遠攏be7老。",
          "thiann gua2 kang2 a2 thiann gua2 kong2, kau2 tiau5 tua7 tshai3-thau5, ho2-tsiah8 koh tua7 tiau5, hoo7 li2 ho2-tshai2-thau5, ing2-uan2 long2 be7 lau7."
        ]
      ],
      "篇名": "第五課  九條大菜頭"
    },
    {
      "段": [
        [
          "紙飛機，飛be7起，別人笑，由在伊，艱苦頭，快活尾，puah8倒免失志－愛拚才會贏。",
          "tsua2 hui-ki, pe be7 khi2, pat8-lang5 tshio3, iu5-tsai7 i, kan-khoo2 thau5, khuinn3-uah8-bue2, puah8 to2 bian2 sit-tsi3 － ai3 piann3 tsiah e7 iann5."
        ]
      ],
      "篇名": "第六課  紙飛機"
    },
    {
      "段": [
        [
          "台灣好所在，世界通人知，嘉義阿里山，漁池日月潭，花蓮TAROKO,四界好tshit-tho5。台灣台灣是寶島，風颱地動攏be7倒啊攏be7倒。",
          "tai5-uan5 ho2 soo2-tsai7, se3-kai3 thong lang5 tsai, ka-gi7 a-li2-san, hi5-ti5 jit8-guat8-tham5, hua-lian TAROKO, si3-ke3 ho2 tshit-tho5. tai5-uan5 tai5-uan5 si7 po2-to2, hong-thai te7-tang7 long2 be7 to3 a2 long2 be7 to3."
        ]
      ],
      "篇名": "第七課  好所在"
    }
  ]
}
