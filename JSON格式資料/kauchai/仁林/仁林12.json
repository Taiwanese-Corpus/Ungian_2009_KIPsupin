{
  "出版年": "2004",
  "出版者": "仁林文化出版企業股份有限公司",
  "年級別": "六下",
  "文類": "教材",
  "書名": "福佬台語第十二冊",
  "書寫系統": "漢羅",
  "資料": [
    {
      "段": [
        [
          "屏東農場三隻肥豬，叮叮、咚咚佮嘟嘟，爸爸交代大漢了後，自己就愛來起厝，叮叮上貧惰，伊起稻草厝，咚咚無骨力，伊起土角厝，只有嘟嘟真拍拚呀！真用心呀！起好一間磚瓦厝。三兄弟呀！三兄弟呀！做伙慶祝來入厝。",
          "pin5-tong long5-tiunn5 sann tsiah pui5-ti, ting-ting, tong-tong kah tu-tu, pa-pa kau-tai3 tua7-han3 liau2 au7, ka-ki7 tioh8 ai3 lai5 khi2-tshu3, ting ting siong7 pin5-tuann7, i khi2 tiu7-tshau2-tshu3, tang-tang bo5 kut-lat8, i khi2 thoo5-kak-tshu3, tsi2-u7 tu-tu tsin phah-piann3 iah! tsin iong7-sim iah! khi2-ho2 tsit8 king tsng-hia7-tshu3. sann hiann-ti7 iah! sann hiann-ti7 iah! tso3-hue2 khing3-tsiok lai5 jip8-tshu3."
        ],
        [
          "忽然來了一隻野狼，腹肚枵kah咕咕咕，看著pong3皮三隻豬仔，流嘴瀾呀suh4 suh4 suh4，野狼hu5-hu5-hu5，稻草厝隨風溜。野狼pong3-pong3-pong3，土角厝散hu1-hu1。叮叮、咚咚趕緊走呀！趕緊走呀！走到嘟嘟的磚瓦厝，野狼long3 be7倒！野狼long3 be7倒！三兄弟呀跳跳舞！嘿！",
          "hut-jian5 lai5 liau2 tsit8 tsiah ia2-long5, pak-too2 iau kah ku-ku-ku, khuann3 tioh8 pong3-phue5 sann tsiah ti-a2 ,lau5-tshui3-nua7 ia suh suh suh, ia2-long5 hu5-hu5-hu5, tiu7-tshau2-tshu3 sui5 hong liu. ia2-long5 pong3-pong3-pong3, thoo5-kak-tshu3 suann3-hu-hu. ting ting, tong-tong kuann2-kin2 tsau2 iah! kuann2-kin2 tsau2 iah! tsau2 kau3 tu-tu e5 tsng-hia7-tshu3, ia2-long5 long3 be7 to3! ia2-long5 long3 be7 to3! sann hiann-ti7 iah thiau3 thiau3-bu2! he!"
        ]
      ],
      "篇名": "第一課  世界名曲唱台語－三隻豬仔"
    },
    {
      "段": [
        [
          "美麗的島嶼Formosa,美麗是玉山，美麗是濁水溪，美麗是台灣海峽，美麗的島嶼Formosa,美麗是原住民，美麗是Hakka人，美麗是族群的和諧。",
          "bi2-le7 e5 to2-su7 Formosa, bi2-le7 si7 giok8-san, bi2-le7 si7 lo5-tsui2-khe, bi2-le7 si7 tai5-uan5 hai2-kiap, bi2-le7 e5 to2-su7 Formosa, bi2-le7 si7 guan5-tsu7-bin5, bi2-le7 si7 Hakka-lang5, bi2-le7 si7 tsok8-kun5 e5 ho5-hai5."
        ],
        [
          "歷經數百年的農耕，建立工商社會，壯大自己，創造經濟奇蹟，人人拍拚認真工作，一步一步變成世界的科技島。",
          "lik8-king soo3 pah ni5 e5 long5-king, kian3-lip8 kang-siong sia7-hue7, tsong3-tai7 ka-ki7, tshong3-tso7 king-tse3 ki5-tsik, lang5-lang5 phah-piann3 jin7-tsin kang-tsok, tsit8 poo7 tsit8 poo7 pinn3-sing5 se3-kai3 e5 kho-ki to2."
        ],
        [
          "毋知影Formosa有幾歲,只知影Formosa是勇敢的爸爸,毋知影Formosa有偌好,只知影Formosa是慈祥的媽媽,美麗島嶼台灣! Formosa",
          "m7 tsai-iann2 Formosa u7 kui2 hue3, tsi2 tsai-iann2 Formosa si7 iong2-kam2 e5 pa-pa, m7 tsai-iann2 Formosa u7 jua7 ho2, tsi2 tsai-iann2 Formosa si7 tsu5-siong5 e5 ma-ma, bi2-le7 to2-su7 tai5-uan5! Formosa"
        ]
      ],
      "篇名": "第二課  美麗的島嶼"
    },
    {
      "段": [
        [
          "四月二二是「世界地球日」，這是為著欲解救惡化的全球環境，咱愛共同來疼惜地球這塊土地，重視環保的問題。",
          "si3-geh8 ji7-ji7 si7 “se3-kai3 te7-kiu5 jit8”, tse si7 ui7 tioh8 beh kai2-kiu3 ok-hua3 e5 tsuan5-kiu5 khuan5-king2, lan2 ai3 kiong7-tong5 lai5 thiann3-sioh te7-kiu5 tsit te3 thoo2-te7, tiong7-si7 khuan5-po2 e5 bun7-te5."
        ],
        [
          "台灣這幾年來，氣溫gia5懸，雨水落了無平均，昨昏欠水焦phi2-phi2，今仔日雨水落未離，煞顛倒淹大水，幾十冬來過度開發，嚴重破害大自然的生態。",
          "tai5-uan5 tsit kui2 ni5 lai5, khi3-un gia5 kuan5, hoo7-tsui2 loh8 liau2 bo5 ping5-kun, tsa-hng khiam3-tsui2 ta-phi2-phi2, kin-a2-jit8 hoo7-tsui2 loh8 be7 li7, suah tian-to3 im-tua7-tsui2, kui2 tsap8 tang lai5 kue3-too7 khai-huat, giam5-tiong7 pho3-hai7 tua7-tsu7-jian5 e5 seng-thai3."
        ],
        [
          "俗語講：「好天愛積雨來糧」，咱應該愛好好仔來按算。代先，m7通過度開發破害環境，山林愛保護，水土愛保持，be7使li1烏白開墾亂種作。koh4來，河川、愛整治，溪水好透流，才be7 khap4 be7著土石流亂亂tsong5，做水災白茫茫。",
          "siok8-gu2 kong2:「ho2-thinn ai3 tsik hoo7-lai5 niu5」, lan2 ing-kai ai3 ho2-ho2-a2 lai5 an3-sng3. tai7-sing, m7-thang kue3-too7 khai-huat pho3-hai7 khuan5-king2, san-lim5 ai3 po2-hoo7, tsui2-thoo2 ai3 po2-tshi5, be7-sai2 li oo-peh8 khai-khun2 luan7 tsing3-tsoh. koh lai5, ho5-tshuan, ai3 tsing2 ti7, khe-tsui2 ho2 thau3-lau5, tsiah be7 khap be7 tioh8 thoo5 tsioh8 liu5 luan7-luan7-tsong5, tso3 tsui2-tsai peh8-bong5-bong5."
        ],
        [
          "每一個人，用水愛有tsam7節，和儉水的好慣習，m7通想講水是天頂來的，就拚勢用，下性命開，時到災害若來，是會欲哭無目屎。",
          "mui2 tsit8 e5 lang5, iong7 tsui2 ai3 u7 tsam7 tsat, ham7 khiam7 tsui2 e5 ho2 kuan3 si3, m7-thang siunn7 kong2 tsui2 si7 thinn-ting2 lai5 e5, tioh8 piann3-si3 iong7, he7-sinn3-mia7 khai, si5 kau3 tsai-hai7 na7 lai5, si7 e7 beh khau3 bo5 bak8-sai2."
        ],
        [
          "工廠企業，ma7愛有疼惜地球的責任kah4行動，烏煙、毒氣、廢水、垃圾要好好仔處理，m7通造成環境的污染，因為地球ka1-na7有一個。",
          "kang-tiunn5 khi3-giap8, ma7 ai3 u7 thiann3-sioh te7-kiu5 e5 tsik-jim7 kah hing5-tong7, oo-ian, tok8-khi3, hue3-tsui2, pun3-so3 ai3 ho2-ho2-a2 tshu2-li2, m7-thang tso7-sing5 khuan5-king2 e5 u3-jiam2, in-ui7 te7-kiu5 ka1-na7 u7 tsit8 e5."
        ]
      ],
      "篇名": "第三課  世界地球日"
    },
    {
      "段": [
        [
          "佇闊bong2-bong2的太平洋頂懸，月娘ka7伊的光，ia7佇青ling1-ling1的海面，溫柔的海風微微仔吹，tsim1著這塊美麗島嶼，著若像一個搖ko5，搖出台灣的sui2，ma7搖出十六世紀葡萄牙人Formosa寶島的名號！會當佇tsia1出世，佇tsia1徛起，實在是咱的福氣！",
          "ti7 khuah-bong2-bong2 e5 thai3-ping5-iunn5 ting2-kuan5, gueh8-niu5 ka7 i e5 kng, ia7 ti7 tshinn-ling-ling e5 hai2 bin7, un-jiu5 e5 hai2-hong bi5-bi5-a2 tshue, tsim tioh8 tsit te3 bi2-le7 to2-su7, tioh8 na2-tshiunn7 tsit8 e5 io5 ko5, io5 tshut tai5-uan5 e5 sui2, ma7 io5 tshut tsap8-lak8 se3-ki2 po5-to5-ga5-lang5 Formosa po2-to2 e5 mia5-ho7! e7-tang3 ti7 tsia tshut-si3, ti7 tsia khia7-khi2, sit8-tsai7 si7 lan2 e5 hok-khi3!"
        ],
        [
          "台灣四邊倚海，魚蝦海產上豐沛，野柳、淡水、安平、墾丁、三仙台，海岸好景緻，烏來、溪頭、阿里山、日月潭、知本溫泉，山嶺景色sui2，王梨、西瓜、芎蕉、釋迦、荔枝、龍眼kah4蓮霧，四季果子攏總有，氣候溫和、五穀豐收年年富，好山好水、果子的甜、五穀的芳，是hoo7咱代代囝孫永遠食be7空！",
          "tai5-uan5 si3-pinn ua2-hai2, hi5-he5 hai2-san2 siong7 phong-phai3, ia2-liu2, tam7-tsui2, an-ping5, khun2-ting, sam-sian-tai5, hai2-huann7 ho2 king2-ti3, u-lai, khe-thau5, a-li2-san, jit8-guat8-tham5, ti-pun2 un-tsuann5, suann-nia2 king2-sik sui2, ong5-lai5, si-kue, kin-tsio, sik-kia, nai7-tsi, ling5-ging2 kah lian2-bu7, su3-kui3 kue2-tsi2 long2-tsong2 u7, khi3-hau7 un-ho5, ngoo2-kok hong-siu ni5 ni5 pu3, ho2 san ho2 sui2, kue2-tsi2 e5 tinn, ngoo2-kok e5 phang, si7 hoo7 lan2 tai7-tai7 kiann2-sun ing2-uan2 tsiah8-be7-khong3!"
        ],
        [
          "台灣有數百冬前的古蹟、嘛有現代化的建設，有古早味、傳統的手藝，嘛有世界第一高科技的產業，有本土化的意識，嘛有國際化的眼光，美麗島嶼多族群，移民社會濟語文，無分先來後到，互相尊重，包容kah4學習，成做了充滿活力、多色彩的大海洋文化，展現出蕃薯m7驚環境艱苦、落土生thuann3的性命力，m7-nia7成養著咱二千外萬的蕃薯仔囝，iau2-koh4開創了、hoo7世界通人o1-lo2的經濟奇蹟，來徛上國際的舞台，這是咱的驕傲，也是咱上寶貝的資產。",
          "tai5-uan5 u7 soo3 pah tang tsing5 e5 koo2-tsik, ma7 u7 hian7-tai7 hua3 e5 kian3-siat, u7 koo2-tsa2-bi7, thuan5-thong2 e5 tshiu2-ge7, ma7 u7 se3-kai3 te7-it ko-kho-ki e5 san2-giap8, u7 pun2-thoo2-hua3 e5 i3-sik, ma7 u7 kok-tse3-hua3 e5 gan2-kong, bi2-le7 to2-su7 to tsok8-kun5, i5-bin5 sia7-hue7 tse7 gi2-bun5, bo5-hun sing lai5 hio7 kau3, hoo7-siong tsun-tiong7, pau-iong5 kah hak8-sip8, siann5 tso3 liau2 tshiong-buan2 uah8-lik8, tso sik-tshai2 e5 tua7 hai2-iunn5 bun5-hua3, tian2 hian7 tshut han-tsi5 m7 kiann khuan5-king2 kan-khoo2, loh8-thoo5 senn-thuann3 e5 senn3-mia7 lat8, m7-nia7 tshiann5-iong2 tioh8 lan2 nng7-tshing gua7 ban7 e5 han-tsi5 a2 kiann2, iau2-koh khai tshong3 liau2, hoo7 se3-kai3 thong-lang5 o-lo2 e5 king-tse3 ki5-tsik, lai5 khia7 siong7 kok-tse3 e5 bu2-tai5, tse si7 lan2 e5 kiau-ngoo7, ia7 si7 lan2 siong7 po2-pue3 e5 tsu-san2."
        ],
        [
          "台灣是一個命運共同體、逐家佇tsia1同行同命，有跋倒的傷痕、嘛有互相扶持的情份，親像921大地震、艾利風颱的災難，m7知是hoo7外濟家庭，失去了親人、流落了目屎，m7-koh；台灣人的愛心是滿滿滿、台灣人的感情是厚厚厚，佇hit4個時陣；無分客家、福佬、原住民、新住民，逐家合齊仝心、有錢出錢、有力出力，做伙來重建家園，雖然；語言文化無仝款，其實，咱的心是攏愛台灣。",
          "tai5-uan5 si7 tsit8 e5 mia7-un7 kiong7-tong5 the2, tak8-ke ti7 tsia kang5-kiann5-kang5-mia7, u7 puah8-to2 e5 siong-hun5, ma7 u7 hoo7-siong hu5-tshi5 e5 tsing5 hun7, tshin-tshiunn7 921 tua7 te7-tang7, ai3 li7 hong-thai e5 tsai-lan7, m7 -tsai si7 hoo7 gua7 tse7 ka-ting5, sit-khi3 liau2 tshin-lang5, lau5 loh8 liau2 bak8-sai2, m7-koh; tai5-uan5-lang5 e5 ai3-sim si7 mua2-mua2-mua2, tai5-uan5-lang5 e5 kam2-tsing5 si7 kau7-kau7-kau7, ti7 hit e5 si5-tsun7; bo5 hun kheh-ka, hok-lo2, guan5-tsu7-bin5, sin-tsu7-bin5, tak8-ke hap8-tse5 kang5 sim, u7-tsinn5 tshut-tsinn5, u7-lat8 tshut-lat8, tso3-hue2 lai5 tiong5-kian3 ka-hng5, sui-jian5; gi2-gian5 bun5-hua3 bo5 kang5-khuan2, ki5-sit8, lan2 e5 sim si7 long2 ai3 tai5-uan5."
        ],
        [
          "tue3著時代潮流，高科技產業是台灣未來的向望，著an2-ni1；政府開設濟濟的科學園區，hoo7台灣koh4-khah4有氣力，繼續開創寶島的新世紀，但是咱也m7通be7記得，有tsit4-ma2安定富裕的生活，是來自祖先勤儉拍拚的致蔭，咱愛用台灣心、台灣情、來行台灣路，hoo7自由、民主、人權的普世價值，對tsia1成做寶島的精神；我頭戴台灣天、腳踏台灣地、嘴啉台灣水、三頓食台灣米，台灣是我的母親、我的原鄉，也是我心內永遠的寶島！",
          "tue3 tioh8 si5-tai7 tiau5-liu5, ko-kho-ki san2-giap8 si7 tai5-uan5 bi7-lai5 e5 ng3-bang7, tioh8 an2-ni; tsing3-hu2 khai-siat tse7-tse7 e5 kho-hak8 hng5-khu, hoo7 tai5-uan5 koh4-khah4 u7 khui3-lat8, ke3-siok8 khai tshong3 po2-to2 e5 sin se3-ki2, tan7-si7 lan2 a2 m7-thang be7-ki3--tit, u7 tsit-ma2 an-ting7 hu3-ju7 e5 sing-uah8, si7 lai5-tsu7 tsoo2-sian khin5-khiam7 phah piann3 e5 ti3-im3, lan2 ai3-iong7 tai5-uan5 sim, tai5-uan5 tsing5, lai5 kiann5 tai5-uan5 loo7, hoo7 tsu7-iu5, bin5-tsu2, jin5-kuan5 e5 phoo2 se3 ke3-tat8, ui3-tsia tsiann5-tso3 po2-to2 e5 tsing-sin5; gua2 thau5 ti3 tai5-uan5 thinn, kha-tah8 tai5-uan5 te7, tshui3 lim tai5-uan5 tsui2, sann tng3 tsiah8 tai5-uan5 bi2, tai5-uan5 si7 gua2 e5 bo2-tshin, gua2 e5 guan5-hiong, ia7 si7 gua2 sim-lai7 ing2-uan2 e5 po2-to2!"
        ]
      ],
      "篇名": "第四課  台灣是寶島"
    },
    {
      "段": [
        [
          "在世界各地，真濟人的人權受著打壓，歷史上，嘛真濟人攏受著戰爭和暴力的壓迫。",
          "tsai7 se3-kai3 kok-te7, tsin tse7 lang5 e5 jin5-khuan5 siu7 tioh8 tann2 ap, lik8-su2 siong7, ma7 tsin tse7 lang5 long2 siu7 tioh8 tsian3-tsing kah pok8-lik8 e5 ap-pik."
        ],
        [
          "人人需要了解，所有人類逐家攏平等，逐家攏有仝款的人權，咱愛了解這點，逐家才有真正的自由、正義和和平。人權必須愛受著法律的保護。",
          "lang5-lang5 su-iau3 liau2-kai2, soo2-u7 jin5-lui7 tak8-ke long2 ping5-ting2, tak8-ke long2 u7 kang5-khuan2 e5 jin5-khuan5, lan2 ai3 liau2-kai2 tsit tiam2, tak8-ke tsiah u7 tsin-tsiann3 e5 tsu7-iu5, tsing3-gi7 kah ho5-ping5. jin5-khuan5 pit-su ai3 siu7 tioh8 huat-lut8 e5 po2-hoo7."
        ],
        [
          "根據聯合國憲章，所有的國家應該明確宣示，對基本人權、個人尊嚴價值、男女平等的信念，決心為社會進步和生活水準的提高來拍拚。",
          "kin-ku3 lian5-hap8 kok hian3-tsiong, soo2-u7 e5 kok-ka ing-kai bing5-khak suan-si7, tui3 ki-pun2 jin5-khuan5, ko3-jin5 tsun-giam5 ke3-tat8, lam5-lu2 ping5-ting2 e5 sin3-liam7, kuat-sim ui7 sia7-hue7 tsin3-poo7 kah sing-uah8 tsui2-tsun2 e5 the5-ko lai5 phah-piann3."
        ],
        [
          "人權應該用法律來保護，人人對社會嘛有責任，所有的國家應該和睦相處，互相尊重。聯合國在一九四八年十二月初十宣佈這份世界人權宣言。",
          "jin5-khuan5 ing-kai ing7 huat-lut8 lai5 po2-hoo7, lang5-lang5 tui3 sia7-hue7 ma7 u7 tsik-jim7, soo2-u7 e5 kok-ka ing-kai ho5-bok8 siong-tshu3, hoo7-siong tsun-tiong7. lian5-hap8 kok ti7 it kiu2 su3 pat ni5 tsap8-ji7 gueh8 tshe tsap8 suan-poo3 tsit hun7 se3-kai3 jin5-khuan5 suan-gian5."
        ]
      ],
      "篇名": "第五課  世界人權宣言"
    },
    {
      "段": [
        [
          "早期移民到台灣的漢人，將台灣的原住民看做「番」，平埔族叫做「熟番」，高山族叫做「生番」，話中充滿著輕視，這種偏見，是因為對弱勢族群文化的認知無夠所造成，佇tsia1用「牽手」這句話來說明。有人ka7翁仔某叫做「先生、太太」、「老公、老婆」，這種稱呼攏無「牽手」的合軀。",
          "tsa2-ki5 i5-bin5 kau3 tai5-uan5 e5 han3-jin5, tsiong tai5-uan5 e5 guan5-tsu7-bin5 khuann3 tso3「huan」 , penn5-poo-tsok8 kio3-tso3 「sik8 huan」, ko-suann-tsok8 kio3-tso3 「tshenn-huan」, ue7 tiong tshiong-buan2 tioh8 khin-si7, tsit tsiong2 phian-kian3, si7 in-ui7 tui3 jiok8-se3 tsok8-kun5 bun5-hua3 e5 jim7-ti3 bo5-kau3 soo2 tso7-sing5, ti7 tsia iong7「khan-tshiu2」tsit ku3 ue7 lai5 sueh-bing5. u7 lang5 ka7 ang-a2-boo2 kio3-tso3 「sian-sinn、thai3-thai3」、「lau5 kong、lau5 po5」, tsit tsiong2 tshing-hoo long2 bo5「khan-tshiu2」  e5 hah8-su."
        ],
        [
          "台灣早期祖先平埔族的婚姻風俗，有一個「牽手」儀式；查某囡仔大漢了後，查甫e5來in1 tau1外口彈琴、唱歌表心意，查某囡仔若合意，雙方著牽手seh8莊社一lian3，除了報親情朋友知，koh4有「夫妻雙人手牽手，互相扶持過一生」的意思，這是何等莊嚴神聖的儀式，漢人看了真欣羨，這就是「牽手」這句話的由來，人講：「語言是文化的活化石」。",
          "tai5-uan5 tsa2-ki5 tsoo2-sian penn5-poo-tsok8 e5 hun-in hong-siok8, u7 tsit8 e5 「khan-tshiu2」gi5-sik; tsa-boo2 gin2-a2 tua7-han3 liau2-au7, tsa-poo e5 lai5 in tau gua7-khau2 tuann5-khim5, tshiunn3-kua piau2 sim-i3, tsa-boo2 gin2-a2 na7 kah-i3, siang-hong tioh8 khan-tshiu2 seh8 tsng sia7 tsit8 lian3, tu5-liau2 po3 tshin-tsiann5 ping5-iu2 tsai, koh u7 「hu-tshe siong lang5 tshiu2-khan-tshiu2, hoo7-siong hu5-tshi5 ke3 it-sing」e5 i3-su3, tse si7 ho5-ting2 tsong-giam5 sin5-sing3 e5 gi5-sik, han3-jin5 khuann3 liau2 tsin him-sian7, tse tsiu7-si7 「khan-tshiu2」tsit ku3 ue7 e5 iu5-lai5, lang5 kong2:「gi2-gian5 si7 bun5-hua3 e5 uah8 hua3-tsioh8」"
        ]
      ],
      "篇名": "第六課  原住民平埔族－牽手的由來"
    }
  ]
}
