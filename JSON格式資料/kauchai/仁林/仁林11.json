{
  "出版年": "2003",
  "出版者": "仁林文化出版企業股份有限公司",
  "年級別": "六上",
  "文類": "教材",
  "書名": "福佬台語第十一冊",
  "書寫系統": "漢羅",
  "資料": [
    {
      "段": [
        [
          "柚子ka2-na1平平大",
          "iu7-a2 ka2-na ping5-pinn5 tua7"
        ],
        [
          "兩個相tsenn1無kah4-tsuah8",
          "nng7 e5 sio-tsenn bo5 kah4-tsuah8"
        ],
        [
          "khng3 ti7水底隨知影",
          "khng3 ti7 tsui2 te2 sui5 tsai-iann2"
        ],
        [
          "我來證明hoo7 lin2看",
          "gua2 lai5 tsing3-bing5 hoo7 lin2 khuann3"
        ],
        [
          "阿明講：古早有一個科學家阿基米德，有一工，伊teh4洗身軀，水桶的水溢出來。伊hiong5-hiong5想著，tsit4個道理toh8是阿基米德原理。",
          "a-bing5 kong2: koo2-tsa2 u7 tsit8 e5 kho-hak8-ka a-ki-bi2-tik, u7 tsit8 kang, i teh se2 sing-khu, tsui2-thang2 e5 tsui2 ik--tshut-lai5. i hiong5-hiong5 siunn7--tioh8, tsit e5 to7-li2 toh8 si7 a-ki-bi2-tik guan5-li2."
        ]
      ],
      "篇名": "第一課  科學"
    },
    {
      "段": [
        [
          "有一個姓布e5，為著做頭路，左手一批布，右手一ang3醋，看著一隻兔，趕緊去逐兔，逐一e7無tu2好，tshia1倒醋，too3著布，掠無hit4隻兔，氣死hit4個姓布e5。",
          "u7 tsit8 e5 sinn3 poo3 e5, ui7 tioh8 tso3 thau5-loo7, to3-tshiu2 tsit8 phit poo3, tsiann3-tshiu2 tsit8 ang3 tshoo3, khuann3 tioh8 tsit8 tsiah thoo3, kuann2-kin2 khi3 jiok thoo3, jiok tsit8 e7 bo5 tu2-ho2, tshia-to2 tshoo3, too3 tioh8 poo3, liah8 bo5 hit tsiah thoo3, khi3-si2 hit e5 sinn3 poo3 e5."
        ]
      ],
      "篇名": "第二課  布先生"
    },
    {
      "段": [
        [
          "有一隻狗仔，咬一塊肉，行到橋頂。伊看著橋腳有一隻狗，喙內ma7咬一塊肉，hit4塊肉看起來比伊的khah4大塊，伊tioh8 lu2看lu2受氣。",
          "u7 tsit8 tsiah kau2-a2, ka7 tsit8 te3 bah, kiann5 kau3 kio5-ting2. i khuann3 tioh8 kio5-kha u7 tsit8 tsiah kau2, tshui3-lai7 ma7 ka7 tsit8 te3 bah, hit te3 bah khuann3--khi2-lai5 pi2 i e5 khah tua7-te3, i tioh8 lu2 khuann3 lu2 siu7-khi3."
        ],
        [
          "橋頂的狗真歹，橋腳的狗看起來ma7無軟，攏惡khiak8-khiak8。",
          "kio5-ting2 e5 kau2 tsin phainn2, kio5-kha e5 kau2 khuann3--khi2-lai5 ma7 bo5 nng2, long2 ok-khiak8-khiak8."
        ],
        [
          "橋頂的狗仔想講：「我一定beh4 ka7橋腳hit4塊肉搶過來。」",
          "kio5-ting2 e5 kau2-a2 siunn7 kong2: 「gua2 it-ting7 beh ka7 kio5-kha hit te3 bah tshiunn2--kue3-lai5.」"
        ],
        [
          "大心肝的狗仔，大嘴一開，嘴內的肉，suah4落落去溪仔底，hoo7水流去。tsit4當tsun7，伊才知影，橋腳hit4隻狗，原來是伊家己的影，這真正是siau2貪nng3雞籠。",
          "tua7-sim-kuann e5 kau2-a2, tua7 tshui3 tsit8 khui, tshui3-lai7 e5 bah, suah lak loh8 khi3 khe-a2 te2, hoo7 tsui2 lau5--khi3. tsit-tang-tsun7, i tsiah tsai-iann2, kio5-kha hit tsiah kau2, guan5-lai5 si7 i ka-ki7 e5 ing2, tse tsin-tsiann3 si7 siau2-tham nng3 ke-lang."
        ]
      ],
      "篇名": "第三課  橋頂的狗"
    },
    {
      "段": [
        [
          "天若光，著出門，",
          "thinn na7 kuinn, tioh8 tshut-mui5,"
        ],
        [
          "行真遠，去菜園，",
          "kiann5 tsin huinn7, khi3 tshai3-huinn5,"
        ],
        [
          "鹹菜酸酸酸，",
          "kiam5-tshai3 suinn-suinn-suinn,"
        ],
        [
          "豆腐軟軟軟，",
          "tau7-hu7 nui2-nui2-nui2,"
        ],
        [
          "中晝頓，m7免thuinn7，",
          "tiong-tau3-tuinn3, m7 bian2 thuinn7,"
        ],
        [
          "食飯配滷卵，",
          "tsiah8-puinn7 phue3 loo2 nui7,"
        ],
        [
          "食飽tioh8來轉。",
          "tsiah8-pa2 tioh8 lai5 tuinn2."
        ]
      ],
      "篇名": "第四課  方音唸謠（宜蘭腔）"
    },
    {
      "段": [
        [
          "搖仔搖，上山來挽茄",
          "io5 a2 io5, tsiunn7-suann lai5 ban2 kio5."
        ],
        [
          "茄開花，狗咬瓜",
          "kio5 khui-hue, kau2 ka7 kue"
        ],
        [
          "瓜揾糖，糖甜甜",
          "kua un3 thng5, thng5 tinn-tinn"
        ],
        [
          "kok8-kok8咕，咬田蠳",
          "kok8-kok8 kok, ka7 tshan5-ni"
        ],
        [
          "田蠳ni2-ni2飛",
          "tshan5-ni ni2-ni2-pe"
        ],
        [
          "猴仔咬羊尾，",
          "kau5-a2 ka7 iunn5 be2,"
        ],
        [
          "lin2燒香，阮點火",
          "lin2 sio-hiunn, guan2 tiam2-he2."
        ],
        [
          "lin2加龜，阮加粿",
          "lin2 ka-ku, gun2 ka ke2"
        ]
      ],
      "篇名": "第五課  方音唸謠（海口腔）"
    },
    {
      "段": [
        [
          "老漁翁，一釣竿，",
          "no2-gu5 ong, it tiau3-kan,"
        ],
        [
          "靠山崖，傍水灣，",
          "kho3-suann gai5, pong7 sui2 uan,"
        ],
        [
          "扁舟來往無牽絆。",
          "pian2-tsiu lai5-ong2 bu5 khan puann3."
        ],
        [
          "沙鷗點點清波遠，",
          "sua oo tiam2 tiam2 tshing pho uan2,"
        ],
        [
          "荻港蕭蕭白晝寒，",
          "tik8 kang2 siau-siau pik8 tau3 han5,"
        ],
        [
          "高歌一曲斜陽晚，",
          "ko-ko it-khiok tshia5 iong5 buan2,"
        ],
        [
          "一霎時波搖金影，",
          "it-sap si5 po iau5 kim iann2,"
        ],
        [
          "驀抬頭月上東山。",
          "bik8 thai5 thio5 guat8-siong7 tong san."
        ]
      ],
      "篇名": "第六課  古詩－漁樵耕讀"
    }
  ]
}
