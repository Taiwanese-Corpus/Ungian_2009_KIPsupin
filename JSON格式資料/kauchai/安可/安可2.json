{
  "出版年": "2007",
  "出版者": "安可出版社",
  "年級別": "一下",
  "文類": "教材",
  "書名": "台灣話讀本2",
  "書寫系統": "漢字",
  "資料": [
    {
      "段": [
        [
          "鴨咪仔真愛媠，行路展跤腿；鴨咪仔喙扁扁，看著魚池仔心歡喜。",
          "Ah4-bi1-a2 tsin1 ai3 sui2, kiann5-loo7 tian2 kha1-thui2; ah4-bi1-a2 tshui3 pinn2-pinn2, khuann3 tioh8 hi5 ti5-a2 sim1 huann1-hi2."
        ]
      ],
      "篇名": "第一課  鴨咪仔"
    },
    {
      "段": [
        [
          "粉鳥目識巧，認路伊會曉，粉鳥飛真遠，一路攏免問，路途無限長，一心回家門。",
          "Hun2-tsiau2 bok8-sik4 khiau2, jin7-loo7 i1 e7-hiau2, hun2-tsiau2 pue1 tsin1 hng7, tsit8-loo7 long2 bian2 mng7, loo7-too5 bu5-han7 tng5, it-sim1 hue5 ka1-mng5."
        ]
      ],
      "篇名": "第二課  粉鳥"
    },
    {
      "段": [
        [
          "阿媽：阿娟，你敢會曉分錢的種類？",
          "A1-ma2: a1-kuann1, li2 kam2 e7-hiau2 hun1 tsinn5 e5 tsiong2-lui7?"
        ],
        [
          "阿娟：會。",
          "A1-kuann1: e7."
        ],
        [
          "阿媽：錢有幾種？",
          "A1-ma2: tsinn5 u7 kui2 tsiong3?"
        ],
        [
          "阿娟：有圓的佮四角的。圓的有一箍、五箍、十箍佮五十箍；四角的有一百箍、二百箍、五百箍佮一千箍。",
          "A1-kuann1: u7 inn5--e5 kah4 si3-kak4--e5. inn5--e5 u7 tsit8 khoo1, goo7 khoo1, tsap8 khoo1 kah4 goo7-tsap8 khoo1; si3-kak4--e5 u7 tsit8-pah4 khoo, nng7-pah4 khoo1, goo7-pah4 khoo1 kah4 tsit8-tshing1 khoo1."
        ],
        [
          "阿媽：圓的猶有二十箍；四角的猶閣有二千箍。",
          "A1-ma2: inn5--e5 iau2 u7 ji7-tsap8 khoo1; si3-kak4--e5 iau2-koh4 u7 nng7-tshing1 khoo1."
        ],
        [
          "阿娟：阿媽，我的錢筒仔內底，啥乜錢攏有喔！",
          "A1-kuann1: a1-ma2, gua2 e5 tsinn5-tang5-a2 lai7-te2, siann2-mih4 tsinn5 long2 u7--ooh4!"
        ],
        [
          "阿媽：愛儉起來。",
          "A1-ma2: ai3 khiam7--khi2-lai5."
        ]
      ],
      "篇名": "第三課  咱的錢"
    },
    {
      "段": [
        [
          "一隻豬仔圓圓圓，腹肚空空欲食錢，銀角仔儉予滇滇滇，摃破塗跤攏是錢。",
          "Tsit8 tsiah4 ti-a2 inn5-inn5-inn5, pak4-too2 khang1-khang1 beh4 tsiah8-tsinn5, gin5-kak4-a2 khiam7 hoo7 tinn7-tinn7-tinn7, kong3 phua3 thoo5-kha1 long2 si7 tsinn5."
        ]
      ],
      "篇名": "第四課  錢筒仔"
    },
    {
      "段": [
        [
          "來去遠足阮上愛，行路坐車做夥來，唱歌唸謠來比賽，逐家歡喜笑咍咍。",
          "Lai5-khi3 uan2-tsiok4 gun2 siong7 ai3, kiann5-loo7 tse7-tshia1 tso3-hue2 lai5, tshiunn3-kua1 liam7-iau5 lai5 pi2-sai3, tak8-ke1 huann1-hi2 tshio3-hai1-hai1."
        ]
      ],
      "篇名": "第五課  遠足"
    },
    {
      "段": [
        [
          "風吹！風吹！天頂飛，親像天頂一蕊花，你來放，我來飛，逐家歡喜放風吹。",
          "Hong1-tshue1! hong1-tshue1! thinn1-ting2 pue1, tshin1-tshiunn7 thinn1-ting2 tsit8 lui2 hue1, li2 lai5 pang3, gua2 lai5 pue1, tak8-ke1 huann1-hi2 pang3 hong1-tshue1."
        ]
      ],
      "篇名": "第六課  放風吹"
    },
    {
      "段": [
        [
          "挨來挨唏呼，做粿娶新婦；挨來挨唏呼，炊粿請阿舅。",
          "E1lai5 e1hi1-hu1, tso3kue2 tshua7 sin1-pu7;e1lai5 e1hi1-hu1, tshue1kue2tshiann2 a1-ku7."
        ]
      ],
      "篇名": "第七課  石磨仔"
    }
  ]
}
