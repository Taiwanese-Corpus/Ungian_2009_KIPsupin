{
  "出版年": "2007",
  "出版者": "安可出版社",
  "年級別": "五上",
  "文類": "教材",
  "書名": "台灣話讀本9",
  "書寫系統": "漢字",
  "資料": [
    {
      "段": [
        [
          "一間房間一枝鉛筆一條索仔一張批一尾魚仔一隻船仔一斤豬肉一帖藥仔一塊雞卵糕一包塗豆一蕊花一雙鞋一粒球一扇門一杯茶一棟厝一枇芎蕉一瓣柑仔一把青菜一葩葡萄一盒餅一幅圖一碗飯一台車一罐汽水一頂帽仔一份報紙一欉樹仔一本冊一桶水一領衫一軀衫仔褲",
          "Tsit8 king1 pang5-king1 tsit8 ki1 ian5-pit4 tsit8 tiau5 soh4-a2 tsit8 tiunn1 phue1 tsit8 bue2 hi5-a2 tsit8 tsiah4 tsun5-a2 tsit8 kin1 ti1-bah4 tsit8 thiap4 ioh8-a2 tsit8 te3 ke1-nng7-ko1 tsit8 pau1 thoo5-tau7 tsit8 lui2 hue1 tsit8 siang1 e5 tsit8 liap8 kiu5 tsit8 sinn3 mng5 tsit8 pue1 te5 tsit8 tong3 tshu3 tsit8 pi5 kin1-tsio1 tsit8 ban7 kam1-a2 tsit8 pe2 tshinn1-tshai3 tsit8 pha1 phu5-to5 tsit8 ap8 piann2 tsit8 pak4 too5 tsit8 uann2 png7 tsit8 tai5 tshia1 tsit8 kuan3 khi3-tsui2 tsit8 ting2 bo7-a2 tsit8 hun7 po3-tsua2 tsit8 tsang5 tshiu7-a2 tsit8 pun2 tsheh4 tsit8 thang2 tsui2 tsit8 nia2 sann1 tsit8 su1 sann1-a2-khoo3"
        ]
      ],
      "篇名": "第一課  量詞"
    },
    {
      "段": [
        [
          "黏黐黐冷枝枝燒燙燙澹漉漉幼綿綿甜粅粅鹹篤篤芳貢貢媠噹噹酸溜溜臭[口+毛][口+毛]嬌滴滴矮拄拄烏趖趖紅記記躼摔摔青恂恂赤炎炎白蒼蒼軟膏膏赤耙耙霧嗄嗄穩篤篤氣勃勃",
          "Liam5-thi1-thi1 ling2-ki1-ki1 sio1-thng3-thng3 tam5-lok4-lok4 iu3-mi5-mi5 tinn1-but4-but4 kiam5-tok4-tok4 phang1-kong3-kong3 sui2-tang1-tang1 sng1-ngiu3-ngiu3 tshau3-moo1-moo1 kiau1-tih4-tih4 e2-tuh4-tuh4 oo1-so5-so5 ang5-ki3-ki3 lo3-siak4-siak4 tshinn1-sun2-sun2 tshiah4-iann7-iann7 peh8-tshang1-tshang1 nng2-ko5-ko5 tshiah4-pe5-pe5 bu7-sa3-sa3 un2-tak4-tak4 khi3-phut-phut"
        ]
      ],
      "篇名": "第二課  疊字詞"
    },
    {
      "段": [
        [
          "淑美：秀蘭！請入來坐。",
          "Siok4-bi2: Siu3-lan5! tshiann2 jip8 lai5 tse7."
        ],
        [
          "秀蘭：多謝！哇！恁兜的客廳整齊擱清氣，足清幽的。",
          "Siu3-lan5: to1-sia7! uah4! lin2 tau1 e5 kheh4-thiann1 tsing2-tse5 koh4 tshing1-khi3, tsiok4 tshing1-iu1--e5."
        ],
        [
          "淑美：這攏是阮阿母逐工摒掃佮整理的。",
          "Siok4-bi2: tse1 long2 si7 gun2 a1-bu2 tak8-kang1 piann3-sau3 kah4 tsing2-li2--e5."
        ],
        [
          "秀蘭：聽講你的台語真輪轉，你敢會使教我？",
          "Siu3-lan5 : thiann1-kong2 li2 e5 tai5-gi2 tsin1 lian3-tng2, li2 kam2 e7-sai2 ka3 gua2?"
        ],
        [
          "淑美：好啊！我來紹介阮厝內的乜件予你聽。",
          "Siok4-bi2: ho2--ah4! gua2 lai5 siau7-kai3 gun2 tshu3-lai7 e5 mih8-kiann7 hoo7 li2 thiann1."
        ]
      ],
      "篇名": "第三課  阮兜的客廳"
    },
    {
      "段": [
        [
          "秀蘭：我有帶作業來佮你做夥寫功課。",
          "Siu3-lan5 : gua2 u7 tua3 tsok4-giap8 lai5 kah4 li2 tso3-hue2 sia2 kong1-kho3."
        ],
        [
          "淑美：咱來我的房間寫。",
          "Siok4-bi2: lan2 lai5 gua2 e5 pang5-king1 sia2."
        ],
        [
          "秀蘭：你的房間哪會亂操操？",
          "Siu3-lan5 : li2 e5 pang5-king1na2-e7 luan7-tshau1-tshau1?"
        ],
        [
          "淑美：歹勢啦！稍等一下，我共乜件抾予好勢。",
          "Siok4-bi2: phainn2-se3--lah4! sio2-tan2 tsit8-e7, gua2 ka7 mih8-kiann7 khioh4 hoo7 ho2-se3."
        ],
        [
          "秀蘭：桌布囥佇佗？我共你鬥相共擦桌仔。",
          "Siu3-lan5 : toh4-poo3 khng3 ti7 to2? gua2 ka7 li2 tau3-sann1-kang7 tshit4 toh4-a2."
        ],
        [
          "淑美：佇浴間仔，我去提予你。",
          "Siok4-bi2: ti7 ik8-king1-a2, gua2 khi3 theh8 hoo7 li2."
        ],
        [
          "秀蘭：毋免啦！我順紲欲去便所。",
          "Siu3-lan5 : m7 bian2--lah4! gua2 sun7-sua3 beh4 khi3 pian7-soo2."
        ]
      ],
      "篇名": "第四課  我的房間"
    },
    {
      "段": [
        [
          "秀蘭：風貢貢的味，是對佗位來？",
          "Siu3-lan5 :phang1-kong3-kong3 e5 bi7, si7 tui3 to2-ui7 lai5?"
        ],
        [
          "淑美：芳味是對灶跤來的！阮媽媽佇咧煮晝。",
          "Siok4-bi2: phang1-bi7 si7 tui3 tsau3-kha1 lai5--e5! gun2 ma1-ma1 ti7 leh4 tsu2-tau3."
        ],
        [
          "秀蘭：恁講灶跤，阮攏講廚房。",
          "Siu3-lan5 : lin2 kong2 tsau3-kha1, gun2 long2 kong2 tu5-pang5."
        ],
        [
          "淑美：二種攏嘛有人講。",
          "Siok4-bi2: nng7 tsiong2 long2 ma7 u7 lang5 kong2."
        ],
        [
          "秀蘭：已經晝啊！我欲來轉。",
          "Siu3-lan5 : i2-king1 tau3--a2! gua2 beh4 lai5-tng2."
        ],
        [
          "淑美：食飽才轉去。",
          "Siok4-bi2: tsiah8-pa2 tsiah4 tng2--khi3."
        ],
        [
          "秀蘭：毋免啦！我欲來進前，有共阮媽媽講會轉去食晝。",
          "Siu3-lan5 : m7 bian2--lah4! gua2 beh4 lai5 tsin3-tsing5, u7 ka7 gun2 ma1-ma1 kong2 e7 tng2 khi3 tsiah8-tau3."
        ],
        [
          "淑美：按呢哦！順行！",
          "Siok4-bi2:an2-ne1--oo0! sun7-kiann5!"
        ]
      ],
      "篇名": "第五課  阮兜的廚房"
    },
    {
      "段": [
        [
          "台灣四周圍攏是海，屬海洋性氣候。冬天吹東北風，夏天吹西南風。",
          "Tai5-uan5 si3-tsiu1-ui5 long2 si7 hai2, siok8 hai2-iunn5-sing3 khi3-hau7. tang1-thinn1 tshue1 tang1 pak4-hong1, ha7-thinn1 tshue1 sai1 lam5-hong1."
        ],
        [
          "台灣特殊的氣候，佇五六月仔有梅雨，毛毛仔雨落袂停。七月到九月風颱期，是台灣雨水的主要來源。熱天的天氣非常燒熱，到下晡，雷公熠爁吭吭叫，開始落大雨，即種雨叫做「西北雨」。毋過落袂久，所以俗語講：「西北雨落袂過車路」。",
          "Tai5-uan5 tik8-su5 e5 khi3-hau7, ti7goo7 lak8--gueh8--a2u7 mui5-hoo7, mng5-mng5-a2hoo7 loh8be7 thing5. tshit4--gueh8kau3kau2--gueh8 hong1-thai1ki5, si7 tai5-uan5 hoo7-tsui2 e5 tsu2-iau3 lai5-guan5. juah8-thinn1e5 thinn1-khi3 hui1-siong5 sio1-juah8,kau3e7-poo1, lui5-kong1sih4-nah4khehnn8-khehnn8-kio3, khai1-si2 loh8 tua7 hoo7, tsit4tsiong2hoo7 kio3-tso3 'sai1-pak4-hoo7' .m7-ko1loh8be7 ku2, soo2-i2 siok8-gi2kong2: 'sai1-pak4-hoo7 loh8be7kue3 tshia1-loo7' ."
        ],
        [
          "秋天以後，落雨的機會較少，有當時仔擱會欠水，所以平常時愛有節約用水的觀念。",
          "Tshiu1-thinn1 i2-au7, loh8-hoo7 e5 ki1-hue7 khah4 tsio2, u7-tang1-si5-a2 koh4 e7 khiam3-tsui2, soo2-i2 ping5-siong5-si5 ai3 u7 tseh4-iok4 ing7-tsui2 e5 kuan1-liam7."
        ],
        [
          "冬天的天氣漸漸冷，早晚溫差較大，咱著愛穿予燒，注意身體。",
          "Tang1-thinn1 e5 thinn1-khi3 tsiam7-tsiam7 ling2, tsa2-am3 un1-tsha1 khah4 tua7, lan2 tioh8-ai3 tshing7 hoo7 sio1, tsu3-i3 sin1-the2."
        ]
      ],
      "篇名": "第六課  台灣氣候"
    },
    {
      "段": [
        [
          "正月初一：過年，逐家恭喜萬事如意。",
          "Tsiann1-gueh8 tshe1-it4: kue3-ni5, tak8-ke1 kiong1-hi2 ban7-su7-ju5-i3"
        ],
        [
          "正月十五：元宵節，迎花燈、臆謎猜、看鬧熱。",
          "Tsiann1-gueh8 tsap8-goo7: guan5-siau1-tseh4, ngia5 hue1-ting1, ioh4 bi5-tshai1, khuann3 lau7-jiat8"
        ],
        [
          "四月初五：清明節，相招去培墓，拜祖先。",
          "Si3-gueh8 tshe1-goo7: tshing1-bing5-tseh4, sio1-tsio1 khi3 pue7-bong7, pai3 tsoo2-sian1"
        ],
        [
          "五月初五：五日節(五月節、端午節、肉粽節)，縛肉粽、扒龍船。",
          "Goo7-gueh8 tshe1-goo7: goo7-jit8-tseh4 (goo7-gueh8-tseh4, tuan1-ngoo2-tseh4, bah4-tsang3-tseh4), pak8 bah4-tsang3, pe5 ling5-tsun5."
        ],
        [
          "七月十五：中元普渡，拜好兄弟、求平安。",
          "Tshit4-gueh8 tsap8-goo7: tiong-guan5 phoo2-too7, pai3 ho2-hiann1-ti7, kiu5 ping5-an1."
        ],
        [
          "八月十五：中秋節，食月餅，賞月娘；食柚仔，慶團圓。",
          "Peh4-gueh8 tsap8-goo7: tiong1-tshiu1-tseh4, tsiah8 gueh8-piann2, siunn2 gueh8-niu5; tsiah8 iu7-a2, khing3 thuan5-inn5."
        ],
        [
          "十二月二九：二九暝，全家圍爐慶團圓",
          "Tsap8-ji7-gueh8 ji7-kau2: ji7-kau2-mi5, tsuan5 ke1 ui5-loo5 khing3 thuan5-inn5"
        ]
      ],
      "篇名": "第七課  臺灣民俗節日"
    },
    {
      "段": [
        [
          "穿新衫，過新年，逐家相招去拜年；食腥臊，慶團圓，恭喜逐家大趁錢；趁紅包，真福氣，囡仔歡喜笑微微。",
          "Tshing7 sin1-sann1, kue3 sin1-ni5, tak8-ke1 sio1-tsio1 khi3 pai3-ni5; tsiah8 tshenn1-tshau1, khing3 thuan5-inn5, kiong1-hi2 tak8-ke1 tua7-than3-tsinn5; than3 ang5-pau1, tsin1 hok4-khi3, gin2-a2 huann1-hi2 tshio3-bi1-bi1."
        ]
      ],
      "篇名": "第八課  過年"
    }
  ]
}
