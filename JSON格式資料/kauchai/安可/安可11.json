{
  "出版年": "2007",
  "出版者": "安可出版社",
  "年級別": "六上",
  "文類": "教材",
  "書名": "台灣話讀本11",
  "書寫系統": "漢字",
  "資料": [
    {
      "段": [
        [
          "台灣話的語音包括漳洲音、泉州音、讀冊音、白話音。",
          "Tai5-uan5-ue7 e5 gi2-im1 pau1-kuat4 tsiang1-tsiu1 im1, tsuan5-tsiu1 im1, thak8-tsheh4 im1, peh8-ue7 im1."
        ],
        [
          "講到咱台灣地名，有真濟仝字無仝音的情形。",
          "Kong2 tioh8 lan2 tai5-uan5 te7-mia5, u7 tsin1 tse7 kang5 ji7 bo5-kang5 im1 e5 tsing5-hing5."
        ],
        [
          "親像：士林－樹林  鳳山－旗山  田尾－田中  大甲－大肚  台西－西螺  屏東－台東  台北－北斗  松山－鳥松",
          "tshin1-tshiunn7: su7-lim5－tshiu7-na5 hong7-suann1－ki5-san1 tshan5-bue2－tian5-tiong1 tai7-kah4－tua7-too7 tai5-se1－sai1-le5 pin5-tong1－tai5-tang1 tai5-pak4－po2-tau2 siong5-san1－tsiau2-tshing5"
        ]
      ],
      "篇名": "第一課  逐家來唸地名"
    },
    {
      "段": [
        [
          "阮兜蹛佇三重埔，買衫來去五分埔；欣賞夜景踮愛河，永和隔壁是中和；台南舊名叫府城，土地公廟佇車城；遊山玩水去墾丁，台中入去是太平；國際機場佇桃園，二林擱過是竹塘；小港過來是鳳山，台東知本洗溫泉；新竹落南是竹南，大林上北是斗南；八里過河是淡水，大甲過溪叫清水；基隆欲食來廟口，風景優美佇南投；新營落南是柳營，台灣地名真好聽。",
          "Gun2 tau1 tua3 ti7 sann1-ting5-poo1, be2 sann1 lai5-khi3 goo7-hun7-poo1; him1-siong2 ia7-king2 tiam3 ai3-ho5, ing2-ho5 keh4-piah4 si7 tiong1-ho5; tai5-lam5 ku7 mia5 kio3 hu2-siann5, thoo2-ti7-kong1-bio7 ti7 tsha5-siann5; iu5-san1-uan2-sui2 khi3 khun2-ting1, tai5-tiong1 jip8--khi3 si7 thai3-ping5; kok4-tse3 ki1-tiunn5 ti7 tho5-hng5, ji7-lim5 koh4 kue3 si7 tik4-tng5; sio2-kang2 kue3--lai5 si7 hong7-suann1, tai5-tang1 ti1-pun2 se2 un1-tsuann5; sin1-tik4 loh8-lam5 si7 tik4-lam5, tua7-na5 tsiunn7-pak4 si7 tau2-lam5; pat4-li2 kue3 ho5 si7 tam7-tsui2, tai7-kah4 kue3 khe1 kio3 tshing1-tsui2; ke1-lang5 beh4 tsiah8 lai5 bio7-khau2, hong1-king2 iu1-bi2 ti7 lam5-tau5; sin1-iann5 loh8-lam5 si7 liu2-iann5, tai5-uan5 te7-mia5 tsin1 ho2-thiann1."
        ]
      ],
      "篇名": "第二課  地名歌"
    },
    {
      "段": [
        [
          "淡水  滬尾；澄清湖  大貝湖；萬華  艋舺；松山  錫口；桃園  桃仔園；新竹  竹塹；竹南  三角店；台中  大墩街；豐原  葫蘆敦；彰化  半線街；集集  半路店；永康  埔姜頭；嘉義  諸羅；民雄  打貓；台南  府城；北港  笨港；高雄  打狗；岡山  阿公店；屏東  阿猴；台東  寶桑；綠島  火燒島；宜蘭  葛瑪蘭。",
          "Tam7-tsui2 hoo7-bue2;ting5-tshing1-oo5 tua7-pi1-oo5;ban7-hua5bang2-kah4;siong5-san1sik4-khau2;tho5-hng5 tho5-a2-hng5;sin1-tik4tik-tsham3;tik4-lam5 sann1-kak4-tiam3;tai5-tiong1tua7-tun1-ke1;hong1-guan5 hoo5-loo5-tun1;tsiong1-hua3 puann3-suann3-ke1;tsip8-tsip8 puann3-loo7-tiam3;ing2-khong1poo1-kiunn1-thau5;ka1-gi7 tsu1-lo5;bin5-hiong5 tann2-niau1;tai5-lam5 hu2-siann5;pak4-kang2 pun7-kang2;ko1-hiong5 tann2-kau2;kong1-san1a1-kong1-tiam3;pin5-tong1a1-kau5;tai5-tang1po2-song1;lik8-to2 hue2-sio1-to2;gi5-lan5 kap4-ma2-lan5."
        ]
      ],
      "篇名": "第三課  新舊地名"
    },
    {
      "段": [
        [
          "大廟歌仔戲，刣大豬；布袋戲鬧熱，歕噠滴；彈琴唱戲曲，唸歌詩；傀儡戲扭弄，正時機；皮影戲又叫，皮猴戲；世間逐工攏，咧搬戲。",
          "Tua7 bio7 kua1-a2-hi3, thai5 tua7 ti1; poo3-te7-hi3 lau7-jiat8, pun5 tah8-ti1; tuann5 khim5 tshiunn3 hi3-khik4, liam7 kua1-si1; ka1-le2-hi3 giu2 lang7, tsiann3 si5-ki1; phue5-iann2-hi3 iu7 kio3, phue5-kau5-hi3; se3-kan1 tak8-kang1 long2, leh4 puann1-hi3."
        ]
      ],
      "篇名": "第四課  台灣戲曲"
    },
    {
      "段": [
        [
          "台灣民間藝術，是百姓用來表達生活當中的願望、祝福、欣賞、娛樂佮吉祥的通俗藝術。",
          "Tai5-uan5 bin5-kan1 ge7-sut8, si7 peh4-sinn3 iong7 lai5 piau2-tat8 sing1-uah8 tang1-tiong e5 guan7-bong7, tsiok4-hok4, him1-siong2, gu5-lok8 kah4 kiat4-siong5 e5 thong1-siok8 ge7-sut8."
        ],
        [
          "除了傳統戲曲以外，猶有真濟的種類，親像鶯歌的瓷仔；三義的木雕；竹仔佮木材所製造的傢俱；廟寺的壁畫、龍柱、石獅、神明，猶擱有真受著小朋友合意的捏麵尪仔…等等。",
          "Ti5-liau2 thuan5-thong2 hi3-khik4 i2-gua7, iau2 u7 tsin1 tse7 e5 tsiong2-lui7, tshin1-tshiunn7 ing1-ko1 e5 hui5-a2; sam1-gi7 e5 bok8-tiau1; tik4-a2 kah4 bok8-tshai5 soo2 tse3-tso7 e5 ka1-khu7; bio7-si7 e5 piah4-ue7, ling5-thiau7, tsioh8-sai1, sin5-bing5, iau2-koh4 u7 tsin1 siu7 tioh8 sio2-ping5-iu2 kah4-i3 e5 liap8-mi7-ang1-a2 … ting2-ting2."
        ],
        [
          "這攏是咱台灣非常珍貴的文化資產，愛好好仔保存起來。",
          "Tse1 long2 si7 lan2 tai5-uan5 hui1-siong5 tin1-kui3 e5 bun5-hua3 tsu1-san2, ai3 ho2-ho2-a2 po2-tsun5 khi2--lai5."
        ]
      ],
      "篇名": "第五課  民間藝術"
    },
    {
      "段": [
        [
          "嬰仔嚶嚶睏，一暝大一寸；嬰仔嚶嚶惜，一暝大一尺。搖囝日落山，抱囝金金看；你是我心肝，驚你受風寒。仝是一樣囝，哪有兩心情；查甫抑著痛，查某抑著成。細漢塗跤，大漢欲讀冊；為囝款學費，責任是咱的。痛囝像黃金，成囝消責任；飼到你嫁娶，我才會放心。",
          "Inn1-a2 inn1-inn1-khun3, tsit8 mi5 tua7 tsit8 tshun3; inn1-a2 inn1-inn1-sioh4, tsit8 mi5 tua7 tsit8 tshioh4. io5 kiann2 jit8 loh8-suann1, pho7 kiann2 kim1-kim1-khuann3; li2 si7 gua2 sim1-kuann1, kiann1 li2 siu7 hong1-kuann5. kang5 si7 tsit8-iunn7 kiann2, na2 u7 nng7 sim1-tsiann5; tsa1-poo1 iah4 tioh8 thiann3, tsa1-boo2 iah4 tioh8 tshiann5. se3-han3 thoo5-kha1 pe5, tua7-han3 beh4 thak8-tsheh4; ui7 kiann2 khuan2 hak8-hui3, tsik4-jim7 si7 lan2 e5. thiann3 kiann2 tshiunn7 ng5-kim1, tshiann5 kiann2 siau1 tsik4-jim7; tshi7 kau3 li2 ke3-tshua7, gua2 tsiah4 e7 hong3-sim1."
        ]
      ],
      "篇名": "第六課  搖嬰仔歌"
    },
    {
      "段": [
        [
          "人是感情的動物，喜、怒、哀、樂是情緒上的正常反應。佇咱拄著無爽快、委屈、鬱卒的時，欲按怎來排解？下面有幾種方法，會使試看覓咧！",
          "Lang5 si7 kam2-tsing5 e5 tong7-but8, hi2, noo7, ai1, lok8 si7 tsing5-su7-siong7 e5 tsing3-siong5 huan2-ing3. ti7 lan2 tu2 tioh8 bo5 song2-khuai3, ui2-khut4, ut4-tsut4 e5 si5, beh4 an2-tsuann2 lai5 pai5-kai2? e7-bin7 u7 kui2 tsiong3 hong1-huat4, e7-sai2 tshi3 khuann3-mai7--leh4!"
        ],
        [
          "一、走運動埕、拍球、跳索仔，會當將咱身軀頂的汗水、火氣排除掉。",
          "It4, tsau2 un7-tong7-tiann5, phah4-kiu5, thiau3-soh4-a2, e7-tang3 tsiong1 lan2 sin1-khu1-ting2 e5 kuann7-tsui2, hue2-khi3 pai5-tu5 tiau7."
        ],
        [
          "二、去郊外放風吹，看著風吹佇天頂飛，心情著會較輕鬆。",
          "Ji7, khi3 kau1-gua7 pang3 hong1-tshue1, khuann3 tioh8 hong1-tshue1 ti7 thinn1-ting2 pue1, sim1-tsing5 toh8 e7 khah4 khin1-sang1."
        ],
        [
          "三、去山頂，抑是海邊仔，共心內無爽快的話大聲喝出來。",
          "Sann1, khi3 suann1-ting2, iah8 si7 hai2-pinn1-a2, ka7 sim1-lai7 bo5 song2-khuai3 e5 ue7 tua7 siann1 huah4 tshut4--lai5."
        ],
        [
          "四、向長輩、老師、父母、同學、朋友講出心內的話，無定著的意見會使拍開「心結」。",
          "Si3,hiong3 tiong2-pue3, lau7-su1, pe7-bu2, tong5-oh8, ping5-iu2 kong2tshut4sim1-lai7 e5 ue7, bo5tiann7-tioh8 in1e5 i3-kian3 e7-sai2 phah4khui1“sim1-kat4”."
        ],
        [
          "人生難免會遭遇困難，咱愛有正確的判斷力，行上健康、快樂的路，這才是勇敢的少年人！",
          "Jin5-sing1lan5-bian2 e7 tso1-gu7 khun3-lan5, lan2 ai3 u7 tsing3-khak4e5 phuann3-tuan7-lik8,kiann5siong7 kian7-khong1, khuai3-lok8 e5 loo7, tse1tsiah4si7 iong2-kam2 e5 siau3-lian5-lang5!"
        ]
      ],
      "篇名": "第七課  按怎排解內心的鬱卒"
    },
    {
      "段": [
        [
          "六年的歲月，好親像坐佇太空船，目一下[目+聶]，兒童節變做青年節，踏著希望的燈火，咱著謹慎向前行，毋通予無情的流水，誤著咱燦爛的青春。",
          "Lak8 ni5e5sue3-guat8, ho2-tshin1-tshiunn7 tse7ti7thai3-khong1-tsun5, bak8tsit8-e7nih4, ji5-tong5-tsiat4pian3-tso3tshing1-lian5-tsiat4, tah8tioh8 hi1-bang7 e5 ting1-hue2, lan2 tioh8 kin2-sin7 hiong3-tsing5 kiann5, m7-thang1hoo7 bo5-tsing5 e5 liu5-sui2, goo7tioh8 lan2 tshan3-lan7 e5 tshing1-tshun1."
        ]
      ],
      "篇名": "第八課把握時間"
    }
  ]
}
