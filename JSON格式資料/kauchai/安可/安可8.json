{
  "出版年": "2007",
  "出版者": "安可出版社",
  "年級別": "四下",
  "文類": "教材",
  "書名": "台灣話讀本8",
  "書寫系統": "漢字",
  "資料": [
    {
      "段": [
        [
          "跤踏車(鐵馬)機車船飛行機捷運高鐵火車救護車警察車轎車貨車(塗拉庫)水龍車公車計程車遊覽車",
          "Kha1-tah8-tshia1(thih4-be2) ki1-tshia1 tsun5 pue1-hing5-ki1 tsiat8-un7 ko1-thih4 hue2-tshia1 kiu3-hoo7-tshia1 king2-tshat4-tshia1 kiau7-tshia1 hue3-tshia1(thoo5-lah4-khuh4) tsui2-ling5-tshia1 kong1-tshia1 ke3-thing5-tshia1 iu5-lam2-tshia1"
        ]
      ],
      "篇名": "第一課  交通工具"
    },
    {
      "段": [
        [
          "美容院洗衫店麵攤仔麵包店診所傢俱店便利商店五金行水電行金仔店自助餐皮鞋店冊店中藥房鐵馬店花店餐廳",
          "Bi2-iong5-inn7 se2-sann1-tiam3 mi7-tann3-a2 mi7-pau1-tiam3 tsin2-soo2 ka1-ku7-tiam3 pian7-li7 siong1-tiam3 ngoo2-kim1-hang5 tsui2-tian7-hang5 kim1-a2-tiam3 tsu7-tsoo7-tshan1 phue5-e5-tiam3 tsheh4-tiam3 tiong1-ioh8-pang5 thih4-be2-tiam3 hue1-tiam3 tshan1-thiann1"
        ]
      ],
      "篇名": "第二課  各行各業"
    },
    {
      "段": [
        [
          "阿姊：小妹，我請你去夜市仔食點心，好無？",
          "A1-tsi2: sio2-mue7, gua2 tshiann2 li2 khi3 ia7-tshi7-a2 tsiah8 tiam2-sim1, ho2--bo5?"
        ],
        [
          "小妹：無愛！",
          "Sio2-mue7: bo5-ai3!"
        ],
        [
          "阿姊：莫『枵鬼假細膩』，行啦！",
          "A1-tsi2: mai3 “iau1-kui2 ke2 se3-ji7” , kiann5--lah4!"
        ],
        [
          "〈兩人行到夜市仔〉",
          "(Nng7 lang5 kiann5 kau3 ia7-tshi7-a2)"
        ],
        [
          "小妹：哇！你看！有足濟乜件通食。親像：米粉炒、鹽酥雞、肉粽、肉丸、烏輦、豬血湯、四神湯、貢丸湯、臭豆腐…足濟足濟。",
          "Sio2-mue7: uah4! li2 khuann3! u7 tsiok4 tse7 mih8-kiann7 thang1 tsiah8. tshin1-tshiunn7: bi2-hun2-tsha2, iam5-soo1-ke1, bah4-tsang3, bah4-uan5, oo1-lian2, ti1-huih4 thng1, su3-sin5 thng1, kong3-uan5 thng1, tshau3-tau7-hu7 … tsiok4 tse7 tsiok4 tse7."
        ],
        [
          "阿姊：莫閣唸啊！我強欲流喙涎。",
          "A1-tsi2: mai3 koh4 liam7--ah4! gua2 kiong5-beh4 lau5-tshui3-nua7."
        ],
        [
          "小妹：阿姊，彼擔咧賣啥？",
          "Sio2-mue7: a1-tsi2, hit4 tann3 leh4 be7 sann2?"
        ],
        [
          "阿姊：是蚵仔麵線！",
          "A1-tsi2: si7 o5-a2 mi7-suann3!"
        ],
        [
          "小妹：咱來去食看覓咧！",
          "Sio2-mue7 : lan2 lai5-khi3 tsiah8 khuann3-mai7--leh4 !"
        ],
        [
          "阿姊：好啊！",
          "A1-tsi2: ho2--ah4!"
        ],
        [
          "頭家：阮即攤蚵仔麵線是『頂港有名聲，下港上出名』，恁若食好著愛鬥相報哦！",
          "Thau5-ke1: guan2 tsit4 tann3 o5-a2 mi7-suann3 si7 “ting2-kang2 u7 mia5-siann1, e7-kang2 siong7 tshut4-mia5” , lin2 na7 tsiah8-ho2 tioh8-ai3 tau3-sio1-po3--ooh4!"
        ]
      ],
      "篇名": "第三課  踅夜市"
    },
    {
      "段": [
        [
          "雞啼天欲光，透早到公園；見面相借問，跳舞真好耍；拍拳撇手袖，流汗才來轉；健康有暗算，歲壽長長長。",
          "Ke1 thi5 thinn1 beh4 kng1, thau3-tsa2 kau3 kong1-hng5; kinn3-bin7 sio1-tsioh4-mng7, thiau3-bu2 tsin1 ho2-sng2; phah4-kun5 pih4 tshiu2-ng2, lau5-kuann7 tsiah4 lai5 tng2; kian7-khong1 u7 an3-sng3, hue3-siu7 tng5-tng5-tng5."
        ]
      ],
      "篇名": "第四課  公園運動"
    },
    {
      "段": [
        [
          "阿伯招阿爸，樓頂招樓跤，厝邊招厝跤。街頭巷尾，做夥大摒掃。",
          "A1-peh4 tsio1 a1-pa1, lau5-ting2 tsio1 lau5-kha1, tshu3-pinn1 tsio1 tshu3-kha1. ke1-thau5 hang7-bue2, tso3-hue2 tua7-piann3-sau3."
        ],
        [
          "預防傳染病，愛靠逐家鬥陣做。排水溝清予透，大水來才會敨。無路用的乜件，無通烏白擲。愛養成洗手的好習慣，社區定期消毒，防止腸仔病毒。",
          "U7-hong5 thuan5-jiam2-penn7, ai3 kho3 tak8-ke1 tau3-tin7 tso3. pai5-tsui2-kau1 tshing1 hoo7 thau3, tua7-tsui2 lai5 tsiah4 e7 thau2. bo5-loo7-iong7 e5 mih8-kiann7, m7-thang1 oo1-peh8 tan3. ai3 iong2-sing5 se2-tshiu2 e5 ho2 sip8-kuan3, sia7-khu1 ting7-ki5 siau1-tok8, hong5-tsi2 tng5-a2-penn7-tok8."
        ],
        [
          "維持環境的清氣，撤底清除蠓蟲孳生源，若會凍按呢，家家戶戶攏會身體健康，笑哈哈！",
          "I5-tshi5 khuan5-king2 e5 tshing1-khi3, thiat4-te2 tshing1-tu5 bang2-thang5 tsu1-sing1-guan5, na7 e7-tang3 an2-ni1, ke1-ke1-hoo7-hoo7 long2 e7 sin1-the2 kian7-khong1, tshio3-ha1-ha1!"
        ]
      ],
      "篇名": "第五課  社區大摒掃"
    },
    {
      "段": [
        [
          "我蹛佇艋舺，你蹛佇板橋，伊蹛佇北投，艋舺、板橋、北投，攏佇台北台北是咱兜。",
          "Gua2 tua3 ti7 bang2-kah4, li2 tua3 ti7 pang1-kio5, i1 tua3 ti7 pak4-tau5, bang2-kah4, pang1-kio5, pak4-tau5, long2 ti7 tai5-pak4 tai5-pak4 si7 lan2 tau1."
        ],
        [
          "我蹛佇台北，你蹛佇台中，伊蹛佇台南，台北、台中、台南，攏佇台灣，台灣是咱兜。",
          "Gua2 tua3 ti7 tai5-pak4, li2 tua3 ti7 tai5-tiong1, i1 tua3 ti7 tai5-lam5, tai5-pak4, tai5-tiong1, tai5-lam5, long2 ti7 tai5-uan5, tai5-uan5 si7 lan2 tau1."
        ],
        [
          "我蹛佇台灣，你蹛佇美國，伊蹛佇英國，台灣、美國、英國，攏佇地球頂，地球是咱兜。",
          "Gua2 tua3 ti7 tai5-uan5, li2 tua3 ti7 bi2-kok4, i1 tua3 ti7 ing1-kok4, tai5-uan5, bi2-kok4, ing-kok4, long2 ti7 te7-kiu5-ting2, te7-kiu5 si7 lan2 tau1."
        ]
      ],
      "篇名": "第六課  咱兜"
    },
    {
      "段": [
        [
          "阿母：阿梅緊起床。",
          "A1-bu2: a1-mui5 kin2 khi2-tshng5."
        ],
        [
          "阿梅：天色猶袂光，擱是禮拜日，我擱睡一時仔。",
          "A1-mui5: thinn1-sik iau2-be7 kng1, koh4 si7 le2-pai3-jit8, gua2 koh4 khun3 tsit8-si5-a2."
        ],
        [
          "阿爸：透早涼涼，咱做夥去山。",
          "A1-pa1: thau3-tsa2 liang5-liang5, lan2 tso3-hue2 khi3 peh4-suann1."
        ],
        [
          "阿母：是啊！山頂空氣好，沿路的風景媠。",
          "A1-bu2: si7--ah4! suann1-ting2 khong1-khi3 ho2, ian5-loo7 e5 hong1-king2 sui2."
        ],
        [
          "阿爸：山了後，精神較好，身體嘛會真勇健。",
          "A1-pa1: peh4-suann1 liau2-au7, tsing1-sin5 khah4 ho2, sin1-the2 ma7 e7 tsin1 iong2-kiann7."
        ],
        [
          "阿梅：好啦。",
          "A1-mui5: ho2--lah4."
        ],
        [
          "阿爸：準備予好，咱欲出發啊，稍等吔，我來唱【排骨仔隊】的歌予恁聽。",
          "A-pa1: tsun2-pi7 hoo7 ho2, lan2 beh4 tshut4-huat4--ah4, sio2-tan2--e7, gua2 lai5 tshiunn3 pai5-kut4-a2-tui7 e5 kua1 hoo7 lin2 thiann1."
        ],
        [
          "阿梅：唱予好聽哦！",
          "A1-mui5: tshiunn3 hoo7 ho2-thiann1--oo7!"
        ]
      ],
      "篇名": "第七課山"
    }
  ]
}
