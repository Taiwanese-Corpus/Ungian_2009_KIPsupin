{
  "出版年": "2007",
  "出版者": "安可出版社",
  "年級別": "五下",
  "文類": "教材",
  "書名": "台灣話讀本10",
  "書寫系統": "漢字",
  "資料": [
    {
      "段": [
        [
          "屏東椰子滿世界，大甲草蓆上蓋濟；林邊好食烏珍珠，台東釋迦甜粅粅；彰化出名是肉丸，淡水港邊食魚丸；澎湖名產塗豆糖，嘉義有名雞肉飯；台中出名太陽餅，西螺豆油有名聲；台南點心棺材枋，白河蓮花媠噹噹；花蓮出產大理石，旗山特產是芎蕉；基隆廟口鼎邊挫，九份芋圓人呵咾；大溪豆干通人知，新竹米粉人人知；員林有名鹹酸甜，埔里甘蔗上蓋甜。",
          "Pin5-tong1 ia5-tsi2 mua2-si3-ke3, tai7-kah4 tshau2-tshioh8 siong7-kai3 tse7; na5-pinn1 ho2-tsiah8 oo1-tsin1-tsu1, tai5-tang1 sik4-khia1 tinn1-but4-but4; tsiong1-hua3 tshut4-mia5 si7 bah4-uan5, tam7-tsui2 kang2-pinn1 tsiah8 hi5-uan5; phenn5-oo5 bing5-san2 thoo5-tau7 thng5, ka1-gi7 u7-mia5 ke1-bah4 png7; tai5-tiong1 tshut4-mia5 thai3-iong5 piann2, sai1-le5 tau7-iu5 u7 mia5-siann1; tai5-lam5 tiam2-sim1 kuann1-tsha5-pang1, peh8-ho5 lian5-hue1 sui2-tang1-tang1; hua1-lian5 tshut4-san2 tai7-li2-tsioh8, ki5-san1 tik8-san2 si7 kin1-tsio1; ke1-lang5 bio7-khau2 tiann2-pinn1-so5, kau2-hun7 oo7-inn5 lang5 o1-lo2; tai7-khe1 tau7-kuann1 thong1-lang5-tsai1, sin1-tik4 bi2-hun2 lang5-lang5 tsai1; uan5-lim5 iu2-mia5 kiam5-sng1-tinn1, poo1-li2 kam1-tsia3 siong7-kai3 tinn1."
        ]
      ],
      "篇名": "第一課  台灣物產"
    },
    {
      "段": [
        [
          "台灣好，台灣好。台灣是一个美麗島，風景媠，物產多，交通經濟上蓋好，大人囡仔攏呵咾。",
          "Tai5-uan5 ho2, tai5-uan5 ho2. tai5-uan5 si7 tsit8 e5 bi2-le7-to2, hong1-king2 sui2, but8-san2 to1, kau1-thong1 king1-tse3 siong7-kai3 ho2, tua7-lang5 gin2-a2 long2 o1-lo2."
        ]
      ],
      "篇名": "第二課  美麗島"
    },
    {
      "段": [
        [
          "來培墓，來培墓；大大細細齊出動。來培墓，來培墓，數念咱祖公。三牲四果芳貢貢，擺佇墓前拜祖公。拜祖公，拜祖公；保庇阮健康。",
          "Lai5 pue7-bong7, lai5 pue7-bong7; tua7-tua7-se3-se3 tsiau5 tshut4-tong7. lai5 pue7-bong7, lai5 pue7-bong7, siau3-liam7 lan2 tsoo2-kong1. sam1-sing1 su3-ko2 phang1-kong3-kong3, pai2 ti7 bong7-tsing5 pai3 tsoo2-kong1. pai3 tsoo2-kong1, pai3 tsoo2-kong1; po2-pi3 gun2 kian7-khong1."
        ]
      ],
      "篇名": "第三課  培墓"
    },
    {
      "段": [
        [
          "日頭照佇目睭前，清翠的山崙，伴著清清的溪水，失落的夢，猶原浮佇眼前，傷心是無路用，為著光明的前途，咱著愛看予清！認予明！",
          "Jit8-thau5 tsio3 ti7 bak8-tsiu1-tsing5, tshinn1-tshui3 e5 suann1-lun5, phuann7 tioh8 tshing1-tshing1 e5 khe1-tsui2, sit4-loh8 e5 bang7, iu5-guan5 phu5 ti7 gan2-tsing5, siong1-sim1 si7 bo5-loo7-ing7, ui7 tioh8 kong1-bing5 e5 tsian5-too5, lan2 tioh8-ai3 khuann3 hoo7 tshing1! jin7 hoo7 bing5! '"
        ]
      ],
      "篇名": "第四課  醒"
    },
    {
      "段": [
        [
          "紅豆生南國，春來發幾枝，願君多採擷，此物最相思。",
          "Hong5-too7 sing1 lam5-kok4, tshun1 lai5 huat4 kui2 ki1, guan7 kun1 to1 tshai2 khiat4, tsu2 but8 tsue3 siong1-su1."
        ]
      ],
      "篇名": "第五課  相思"
    },
    {
      "段": [
        [
          "講著安全，小朋友！今仔日，咱來探討有關咱身軀邊的安全問題。",
          "Kong2 tioh8 an1-tsuan5, sio2-ping5-iu2!kin1-a2-jit8, lan2 lai5 tham3-tho2 iu2-kuan1 lan2 sin1-khu1-pinn1 e5 an1-tsuan5 bun7-te5."
        ],
        [
          "第一點：行路行正爿。過車路愛遵守青紅燈的號誌。袂使佇路邊相逐。",
          "Te7-it4 tiam2: kiann5-loo7 kiann5 tsiann3-ping5. kue3 tshia1-loo7 ai3 tsun1-siu2 tshinn1-ang5-ting1 e5 ho7-tsi3. be7-sai2 ti7 loo7-pinn1 sio1-jiok4."
        ],
        [
          "第二點：袂使耍火，放煙火著愛注意安全。",
          "Te7-ji7 tiam2: be7-sai2 sng2 hue2, pang3 ian1-hue2 tioh8-ai3 tsu3-i3 an1-tsuan5."
        ],
        [
          "第三點：去海邊耍水愛有大人做伴。袂使去禁水區「泅水」。",
          "Te7-sann1 tiam2: khi3 hai2-pinn1 sng2-tsui2 ai3 u7 tua7-lang5 tso3-phuann7. be7-sai2 khi3 kim3-tsui2-khu1 'siu5-tsui2' ."
        ],
        [
          "第四點：去公共場所愛知影安全門的所在。",
          "Te7-si3 tiam2: khi3 kong1-kiong7 tiunn5-soo2 ai3 tsai1-iann2 an1-tsuan5-mng5 e5 soo2-tsai7."
        ],
        [
          "第五點：無衛生的乜件，毋通買來食。",
          "Te7-goo7 tiam2: bo5 ue7-sing1 e5 mih8-kiann7, m7-thang1 be2 lai5 tsiah8."
        ],
        [
          "第六點：袂使創治人，親像：將椅仔拖走，害人跋倒。",
          "Te7-lak8 tiam2: be7-sai2 tshong3-ti7 lang5, tshin1-tshiunn7: tsiong i2-a2 thua1 tsau2, hai7-lang5 puah8-to2."
        ],
        [
          "以上六點，咱愛會記得哦！",
          "I2-siong7 lak8 tiam2, lan2 ai3 e7-ki3-tit--ooh4!"
        ]
      ],
      "篇名": "第六課  安全第一"
    },
    {
      "段": [
        [
          "阿母：玉珊，我[毛^火]你去食喜酒。",
          "A1-bu2: giok8-san1, gua2 tshua7 li2 khi3 tsiah8 hi2-tsiu2."
        ],
        [
          "阿珊：真吔哦！",
          "A1-san1: tsin1--e5-ooh4!"
        ],
        [
          "阿母：佇宴會的場所，愛注意禮儀哦！",
          "A1-bu2: ti7 ian3-hue7 e5 tiunn5-soo2, ai3 tsu3-i3 le2-gi5--ooh4!"
        ],
        [
          "阿珊：阿母有啥乜愛注意吔！",
          "A1-san1: a1-bu2 u7 siann2-mih8 ai3 tsu3-i3--e5!"
        ],
        [
          "阿母：參加宴會的時，服裝愛整齊，對人愛有禮貌。魚刺、肉骨愛囥佇盤仔內，毋通胡規四界。挾菜佮舀湯愛用公共的箸佮湯匙仔。食乜件，愛慢慢仔哺，毋通青狂食。有人敬酒愛徛起來，雙手捧杯仔，表示尊敬。食飽欲離開，愛向主人告辭",
          "A1-bu2: tsham1-ka1 ian3-hue7 e5 si5, hok8-tsong ai3 tsing2-tse5, tui3 lang5 ai3 u7 le2-mau7. hi5-tshi3, bah4-kut4 ai3 khng3 ti7 puann5-a2-lai7, m7-thang1 hoo5 kah4 kui1 si3-ke3. ngeh4 tshai3 kah4 iunn2 thng1 ai3-iong7 kong1-kiong7 e5 ti7 kah4 thng1-si5-a2. tsiah8 mih8-kiann7, ai3 ban7-ban7-a2 poo7, m7-thang1 tshenn1-kong5 tsiah8. u7 lang5 king3-tsiu2 ai3 khia7--khi2-lai5, siang1-tshiu2 phang5 pue-a2, piau2-si7 tsun1-king3. tsiah8-pa2 beh4 li7-khui, ai3 hiong3 tsu2-lang5 ko3-si5"
        ]
      ],
      "篇名": "第七課  禮儀"
    },
    {
      "段": [
        [
          "阿姆：「阿娟，哪會換你來倒糞埽！」",
          "A1-m2: 'a1-kuann1, na2-e7 uann7 li2 lai5 to2 pun3-so3! '"
        ],
        [
          "阿娟：「阮阿母無閒咧煮飯。」",
          "A1-kuann1: 'gun2 a1-bu2 bo5-ing5 leh4 tsu2-png7. '"
        ],
        [
          "阿姆：「你敢有分類？」",
          "A1-m2: 'li2 kam2 u7 hun1-lui7? '"
        ],
        [
          "阿娟：「有啊！你看！這是欲回收的塑膠罐仔佮報紙，另外即桶是過期的飯菜(潘)。」",
          "A1-kuann1: 'u7--ah4! li2 khuann3! tse1 si7 beh4 hue5-siu1 e5 sok4-ka1 kuan3-a2 kah4 po3-tsua2, ling7-gua7 tsit4 thong2 si7 kue3-ki5 e5 png7-tshai3(phun1). '"
        ],
        [
          "阿姆：「逐家若會當做好分類，糞埽著會減少，咱的環境著會閣較清氣。」",
          "A1-m2: 'tak8-ke1 na7 e7-tang3 tso3-ho2 hun1-lui7, pun3-so3 tioh8 e7 kiam2-tsio2, lan2 e5 khuan5-king2 tioh8 e7 koh4-khah4 tshing1-khi3."
        ]
      ],
      "篇名": "第八課  資源回收"
    }
  ]
}
