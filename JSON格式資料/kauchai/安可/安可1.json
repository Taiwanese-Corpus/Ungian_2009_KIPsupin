{
  "出版年": "2007",
  "出版者": "安可出版社",
  "年級別": "一上",
  "文類": "教材",
  "書名": "台灣話讀本1",
  "書寫系統": "漢字",
  "資料": [
    {
      "段": [
        [
          "我今年七歲，會曉穿衫佮穿鞋，揹冊包去讀冊，毋免媽媽來相陪。",
          "Gua2 kin1-ni5 tshit4 hue3, e7-hiau2 tshing7 sann1 kah4 tshing7 e5, phainn7 tsheh4-pau1 khi3 thak8-tsheh4, m7 bian2 ma1-ma1 lai5 siong3-pue5."
        ]
      ],
      "篇名": "第一課  入學"
    },
    {
      "段": [
        [
          "中秋暝，月娘圓，囡仔歡喜耍規暝；月餅甜，柚仔圓，逐家做夥來團圓。",
          "Tiong1-tshiu1 mi5, gueh8-niu5 inn5, gin2-a2 huann1-hi2 sng2 kui1-mi5; gueh8-piann2 tinn1, iu7-a2 inn5, tak8-ke1 tso3-hue2 lai5 thuan5-uan5."
        ]
      ],
      "篇名": "第二課  中秋暝"
    },
    {
      "段": [
        [
          "阿公：勇仔！阿公問你，咱有幾枝手指頭仔？",
          "A1-kong1: iong2-a2! a1-kong1 mng7 li2, lan2 u7 kui2 ki1 tshiu2 tsng2-thau5-a2?"
        ],
        [
          "進勇：1 2 3 4 5 6 7 8 9 10，10枝手指頭仔。",
          "Tsin3-iong2: 1 2 3 4 5 6 7 8 9 10, 10 ki1 tshiu2 tsng2-thau5-a2."
        ],
        [
          "阿公：正手有幾枝？倒手有幾枝？",
          "A1-kong1: tsiann3-tshiu2 u7 kui2 ki1? to3-tshiu2 u7 kui2 ki1?"
        ],
        [
          "進勇：正手有五枝，倒手嘛有五枝，兩手合做夥，攏總有10枝手指頭仔，對無？",
          "Tsin3-iong2: tsiann3-tshiu2 u7 goo7 ki1, to3-tshiu2 ma7 u7 goo7 ki1, nng7 tshiu2 hap8-tso3-hue2, long2-tsong2 u7 10 ki1 tshiu2 tsng2-thau5-a2, tioh8--bo5?"
        ],
        [
          "阿公：嗯！真[敖^力]哦！",
          "A1-kong1:ng3! Tsin1gau5--oo7!"
        ],
        [
          "進勇：多謝阿公。",
          "Tsin3-iong2: to1-sia7 a1-kong1."
        ]
      ],
      "篇名": "第三課  我的雙手"
    },
    {
      "段": [
        [
          "十枝指頭仔烏趖趖，洗手毋通嫌囉唆，洗清氣，食仙桃，食飽通好去迌。",
          "Tsap8 ki1tsng2-thau5-a2 oo1-so5-so5, se2tshiu2 m7-thang1hiam5 lo1-so1, se2tshing1-khi3, tsiah8 sian1-tho5, tsiah8-pa2 thang1-ho2 khi3tshit4-tho5."
        ]
      ],
      "篇名": "第四課洗手"
    },
    {
      "段": [
        [
          "阿塗，阿塗，看醫生，嗎嗎吼，哭事先，毋注射，欲食冰，哎唷！護士小姐搶事先，射針當做枝仔冰。",
          "A1-thoo5,a1-thoo5, khuann3 i1-sing1, ma3-ma3-hau2, khau3tai7-sing1, m7 tsu3-sia7, beh4tsiah8 ping1, ai1-ioh4! hoo7-su7 sio2-tsia2 tshiunn2tai7-sing1, sia7-tsiam1tong3-tso3 ki1-a2-ping1."
        ]
      ],
      "篇名": "第五課看醫生"
    },
    {
      "段": [
        [
          "佗位走來一尾蛇，吐舌長長嚇驚我，變龍、變虎、變虼蠽，害我驚咇咇掣，阿娘喂！緊來救我。",
          "To2-ui7 tsau2lai5tsit8bue2 tsua5, thoo2tsih8 tng5-tng5 heh4-kiann1gua2, pian3liong5, pian3 hoo2, pian3ka1-tsuah8, hai7 gua2 kiann1kah4phih8-phih8-tshuah4, a1-nia5-ue5! kin2 lai5 kiu3 gua2."
        ]
      ],
      "篇名": "第六課眠夢"
    },
    {
      "段": [
        [
          "水車、水車，輾圓圓，趕水踏規暝，收成來換錢。水車、水車，踏予行，踏袂行，叫阿娘，踏會行，叫我第一名。",
          "Tsui2-tshia1, tsui2-tshia1, lian3 inn5-inn5, kuann2 tsui2 tah8 kui1-mi5, siu1-sing5 lai5 uann7-tsinn5. tsui2-tshia1, tsui2-tshia1, tah8 hoo7 kiann5, tah8 be7 kiann5, kio3 a1-nia5, tah8 e7 kiann5, kio3 gua2 te7-it4 mia5."
        ]
      ],
      "篇名": "第七課水車"
    }
  ]
}
