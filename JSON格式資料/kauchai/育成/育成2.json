{
  "出版年": "2003",
  "出版者": "育成書局",
  "年級別": "一下",
  "文類": "教材",
  "書名": "台灣閩南語讀本第二冊",
  "書寫系統": "漢字",
  "資料": [
    {
      "段": [
        [
          "我个冊包真正媠，外口有畫白貓咪，看著實在真古錐。內底囥啥予你臆，有筆、有冊、擱有尺，我愛共好好仔寶惜。",
          "gua2 e5 tsheh-pau tsin-tsiann3 sui2, gua7-khau2 u7 ue7 peh8-niau-bi5, khuann3--tioh8 sit8-tsai7 tsin koo2-tsui. lai7-te2 khng3 siann2 hoo7 li2 ioh, u7 pit, u7 tsheh, koh u7 tshioh, gua2 ai3 ka7 in ho2-ho2-a2 po2-sioh."
        ]
      ],
      "篇名": "第一課  我个冊包"
    },
    {
      "段": [
        [
          "來去學校，老師教阮讀冊，老師教阮寫字。有時陣，老師會講古，故事足趣味。窗仔外个花嘛聽笑微微。",
          "lai5-khi3 hak8-hau7, lau7-su ka3 guan2 thak8-tsheh, lau7-su ka3 guan2 sia2-ji7. u7-si5-tsun7, lau7-su e7 kong2-koo2, koo3-su7 tsiok tshu3-bi7. thang-a2 gua7 e5 hue ma7 thiann kah tshio3-bi-bi."
        ]
      ],
      "篇名": "第二課  來去學校"
    },
    {
      "段": [
        [
          "運動埕，花樹跤，囡仔兄，來佇遮，逐家來遮走相掠。我走予你逐，你走予我掠。阿英佮阿玲走來走去，親像飛來飛去个尾蝶。",
          "un7-tong7-tiann5, hue tshiu7 kha, gin2-a2 hiann, lai5 ti7 tsia, tak8-ke lai5 tsia tsau2-sio-liah8. gua2 tsau2 hoo7 li2 jiok, li2 tsau2 hoo7 gua2 liah8. a-ing kah a-ling5 tsau2 lai5 tsau2 khi3, tshin-tshiunn7 pue lai5 pue khi3 e5 bue2-iah8."
        ]
      ],
      "篇名": "第三課  走相掠"
    },
    {
      "段": [
        [
          "無喙會吼，無跤會走，無手會捙畚斗，無身軀會反死狗。風來會跳舞，地動會起痟。",
          "bo5 tshui3 e7 hau2, bo5 kha e7 tsau2, bo5 tshiu2 e7 tshia-pun3-tau2, bo5 sin-khu e7 ping2 si2 kau2. hong lai5 e7 thiau3-bu2, te7-tang7 e7 khi2-siau2."
        ]
      ],
      "篇名": "第四課  予你臆著"
    },
    {
      "段": [
        [
          "翁仔頭真古錐，翁仔頭真趣味。烏烏个目睭是龍眼核，虯虯个頭毛是米粉絲，鼻仔是半爿个紅蓮霧，耳仔是扁扁个檨仔子。咦？喙唇哪會紅記記？敢是偷抹阿母个胭脂？",
          "ang-a2-thau5 tsin koo2-tsui, ang-a2-thau5 tsin tshu3-bi7. oo-oo e5 bak8-tsiu si7 ling5-ging2-hut8, khiu5-khiu5 e5 thau5-mng5 si7 bi2-hun2 si, phinn7-a2 si7 puann3-ping5 e5 ang5 lian2-bu7, hinn7-a2 si7 pinn2-pinn2 e5 suainn7-a2-tsi2. i5? tshui3-tun5 na2-e7 ang5-ki3-ki3? kam2 si7 thau buah a-bu2 e5 ian-tsi?"
        ]
      ],
      "篇名": "第五課  翁仔頭"
    },
    {
      "段": [
        [
          "一个、兩个、三个、四个，雪文沬，幾若千个。阿玲共喙嘟起來，輕輕仔歕，輕輕仔飛。雪文沬，停佇啥物所在？停佇鼻仔，停佇目眉，停佇耳仔，停佇肚臍，停佇頭毛，停佇尾指。雪文沬，輕輕仔飛。雪文沬，輕輕仔飛。",
          "tsit8 e5, nng7 e5, sann e5, si3 e5, sat-bun5-phueh8, kui2 na7 tshing e5. a-ling5 ka7 tshui3 tu7--khi2-lai5, khin-khin-a2 pun5, khin-khin-a2 pue. sat-bun5-phueh8, thing5 ti7 siann2-mih8 soo2-tsai7? thing5 ti7 phinn7-a2, thing5 ti7 bak8-bai5, thing5 ti7 hinn7-a2, thing5 ti7 too7 tsai5, thing5 ti7 thau5-mng5, thing5 ti7 bue2-tsainn2. sat-bun5-phueh8, khin-khin-a2 pue. sat-bun5-phueh8, khin-khin-a2 pue."
        ]
      ],
      "篇名": "第六課  雪文沬  輕輕仔飛"
    },
    {
      "段": [
        [
          "巷仔口个路燈光起來矣，灶跤个芳味傳出來矣。桌頂飯菜真豐沛，有青菜、魚仔佮滷卵，擱有好啉个排骨湯，來！來！來！做伙享受好食个暗頓！",
          "hang7-a2-khau2 e5 loo7-ting kng--khi2-lai5 a, tsau3 kha e5 phang-bi7 thuan5--tshut-lai5 a . toh-ting2 png7-tshai3 tsin phong-phai3, u7 tshenn-tshai3, hi5-a2 kah loo2-nng7, koh u7 ho2 lim e5 pai5-kut-thong, lai5! lai5! lai5! tso3-hue2 hiong2-siu7 ho2-tsiah8 e5 am3-tng3!"
        ]
      ],
      "篇名": "第七課  食暗頓"
    },
    {
      "段": [
        [
          "月娘真正愛綴路，真愛綴阮去散步。從鬧熱个街仔路，到公園个草仔埔。阮行一步，伊嘛行一步。行過水池仔邊，去揣火金蛄。",
          "gueh8-niu5 tsin-tsiann3 ai3 tue3-loo7, tsin ai3 tue3 gun2 khi3 san3-poo7. tsing7 lau7-jiat8 e5 ke-a2-loo7, kau3 kong-hng5 e5 tshau2-a2-poo. gun2 kiann5 tsit8 poo7, i ma7 kiann5 tsit8 poo7. kiann5 kue3 tsui2-ti5-a2 pinn, khi3 tshue7 hue2-kim-koo."
        ]
      ],
      "篇名": "第八課  月娘綴阮去散步"
    }
  ]
}
