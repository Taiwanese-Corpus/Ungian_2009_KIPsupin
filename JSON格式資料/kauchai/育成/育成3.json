{
  "出版年": "2003",
  "出版者": "育成書局",
  "年級別": "二上",
  "文類": "教材",
  "書名": "台灣閩南語讀本第三冊",
  "書寫系統": "漢字",
  "資料": [
    {
      "段": [
        [
          "魚櫥內有三四尾金魚，做伙泅來泅去，我想：是好朋友。",
          "hi5-tu5 lai7 u7 sann si3 bue2 kim-hi5, tso3-hue2 siu5 lai5 siu5 khi3, gua2 siunn7: in si7 ho2-ping5-iu2."
        ],
        [
          "厝頂有兩隻厝角鳥仔，見著面就嘁嘁嗾嗾講煞。我想：是好朋友。",
          "tshu3-ting2 u7 nng7 tsiah tshu3-kak tsiau2-a2, kinn3 tioh8 bin7 tio7 tshi-tshi-tshu7-tshu7 kong2 be7 suah. gua2 siunn7: in si7 ho2-ping5-iu2."
        ],
        [
          "天頂，雲綴雲去佚陶；路裡，阿英佮阿玲手牽手去學校。你想：敢是好朋友？",
          "thinn-ting2, hun5 tue3 hun5 khi3 tshit-tho5; loo7--li2,a-ing kah a-ling5 tshiu2-khan-tshiu2 khi3 hak8-hau7. li2 siunn7: in kam2 si7 ho2-ping5-iu2?"
        ]
      ],
      "篇名": "第一課  敢是好朋友"
    },
    {
      "段": [
        [
          "有一對兄妹仔阿仁佮阿真，兮早起去學校，阿兄有帶雨傘，小妹無帶雨傘。",
          "u7 tsit8 tui3 hiann-mue7-a2 a-jin5 kah a-tsin,e-tsa2-khi2 khi3 hak8-hau7, a-hiann u7 tua3 hoo7-suann3, sio2-mue7 bo5 tua3 hoo7-suann3."
        ],
        [
          "放學个時，突然間落大雨，阿母想欲去接囡仔。",
          "pang3-oh8 e5 si5, tut8-jian5-kan loh8-tua7-hoo7, a-bu2 siunn7 beh khi3 tsiap gin2-a2."
        ],
        [
          "「我轉來矣！」阿真行入門。",
          "「gua2 tng2--lai5 a !」a-tsin kiann5 jip8-mng5."
        ],
        [
          "阿母講：「咦！你个衫哪會無澹？」",
          "a-bu2 kong2:  「i5 ! li2 e5 sann na2-e7 bo5 tam5?」"
        ],
        [
          "阿真講：「是阿英送我轉來个！」",
          "a-tsin kong2:「si7 a-ing sang3 gua2 tng2--lai5 e5!」"
        ],
        [
          "「我轉來矣！」",
          "「gua2 tng2--lai5 a !」"
        ],
        [
          "阿仁規身軀澹漉漉。",
          "a-jin5 kui-sin-khu tam5-lok-lok."
        ],
        [
          "阿母問講：「咦！你个雨傘咧？」",
          "a-bu2 mng7 kong2:「i5 ! li2 e5 hoo7-suann3 leh?」"
        ],
        [
          "阿仁講：「借予遠路个同學矣。」",
          "a-jin5 kong2:「tsioh hoo7 hng7-loo7 e5 tong5-oh8 a.」"
        ],
        [
          "雨聲叮叮咚咚，親像一條歌，咧呵咾友情真可貴。",
          "hoo7 siann ting-ting tong-tong, tshin-tshiunn7 tsit8 tiau5 kua, leh o-lo2 iu2-tsing5 tsin kho2-kui3."
        ]
      ],
      "篇名": "第二課  落雨天个友情"
    },
    {
      "段": [
        [
          "今仔日，老師教阮寫字條，送予好朋友。",
          "kin-a2-jit8, lau7-su ka3 guan2 sia2 ji7-tiau5, sang3 hoo7 ho2-ping5-iu2."
        ],
        [
          "逐家攏有收著字條，我收著个字條，頂面寫講：",
          "tak8-ke long2 u7 siu tioh8 ji7-tiau5, gua2 siu--tioh8 e5 ji7-tiau5, ting2-bin7 sia2 kong2:"
        ],
        [
          "「阿玲：你定定和我做伙寫作業，定定和我做伙佚陶，你是我个好朋友。阿英上九月初一」",
          "「a-ling5: li2 tiann7-tiann7 ham7 gua2 tso3-hue2 sia2 tsok-giap8, tiann7-tiann7 ham7 gua2 tso3-hue2 tshit-tho5, li2 si7 gua2 e5 ho2-ping5-iu2. a-ing siong7 kau2-geh8 tshe-it」"
        ],
        [
          "除了寫字條送予好朋友以外，我嘛寫幾若張字條，掛佇樹頂，送予風，送予雲，送予鳥仔，送予過路个人，希望看著个時，攏足歡喜。",
          "tu5-liau2 sia2 ji7-tiau5 sang3 hoo7 ho2-ping5-iu2 i2-gua7, gua2 ma7 sia2 kui2 na7 tiunn ji7-tiau5, kua3 ti7 tshiu7 ting2, sang3 hoo7 hong, sang3 hoo7 hun5, sang3 hoo7 tsiau2-a2, sang3 hoo7 kue3-loo7 e5 lang5, hi-bong7 in khuann3--tioh8 e5 si5, long2 tsiok huann-hi2."
        ]
      ],
      "篇名": "第三課  予朋友个字條"
    },
    {
      "段": [
        [
          "拜六、禮拜、歇睏日，逐家若有閒，相招去旅行。",
          "pai3-lak8, le2-pai3, hioh-khun3-jit8, tak8-ke na7 u7-ing5, sio-tsio khi3 lu2-hing5."
        ],
        [
          "清風白雲好心情，快樂个歌詩念停。",
          "tshing-hong peh8-hun5 ho2 sim-tsing5, khuai3-lok8 e5 kua-si liam7 be7 thing5."
        ],
        [
          "坐船仔，追海湧；坐飛龍機，上雲頂。坐火車，看風景；坐牛車，順紲挽龍眼。",
          "tse7 chun5-a2, tui hai2-ing2; tse7 hui-ling5-ki, tsiunn7 hun5-ting2. tse7 hue2-tshia, khuann3 hong-king2; tse7 gu5-tshia, sun7-sua3 ban2 ling5-king2."
        ],
        [
          "阿姑、阿叔[毛^火]阿玲，歡喜相招去旅行。",
          "a-koo, a-tsik tshua7 a-ling5, huann-hi2 sio-tsio khi3 lu2-hing5."
        ],
        [
          "清風白雲好心情，快樂个歌詩念停。",
          "tshing-hong peh8-hun5 ho2 sim-tsing5, khuai3-lok8 e5 kua-si liam7 be7 thing5."
        ]
      ],
      "篇名": "第四課  歡喜去旅行"
    },
    {
      "段": [
        [
          "咱湊陣來扮家伙仔。",
          "lan2 tau3-tin7 lai5 pan7-kong1-hue2-a2."
        ],
        [
          "來！挽幾蕊仔花，插佇你个頭毛頂，你做新娘，我做新郎。",
          "lai5! ban2 kui2-lui2-a2 hue, tshah-ti7 li2 e5 thau5-mng5 ting2, li2 tso3 sin-niu5, gua2 tso3 sin-long5."
        ],
        [
          "咱湊陣來扮家伙仔。",
          "lan2 tau3-tin7 lai5 pan7-kong1-hue2-a2."
        ],
        [
          "來！抾一枝樹枝，佇沙埔寫字，你做老師，我做學生。咱湊陣來扮家伙仔。",
          "lai5! khioh tsit8 ki tshiu7-ki, ti7 sua-poo sia2-ji7, li2 tso3 lau7-su, gua2 tso3 hak8-sing. lan2 tau3-tin7 lai5 pan7-kong1-hue2-a2."
        ],
        [
          "來！排一寡仔罐仔，開一間[竹^敢]仔店，你做頭家，我做人客。",
          "lai5! pai5 tsit8-kua2-a2 kuan3-a2, khui tsit8 king kam2-a2 tiam3, li2 tso3 thau5-ke, gua2 tso3 lang5-kheh."
        ],
        [
          "咱湊陣來扮家伙仔。",
          "lan2 tau3-tin7 lai5 pan7-kong1-hue2-a2."
        ],
        [
          "來！你欲做醫生，抑是欲做病人？你欲做警察，抑是欲做歹人？即爾濟項，你欲耍陀一項？",
          "lai5! li2 beh tso3 i-sing, ah8 si7 beh tso3 penn7-lang5? li2 beh tso3 king2-tshat, ah8 si7 beh tso3 phainn2-lang5? tsiah ni2 tse7 hang7, li2 beh sng2 to2 chit8 hang7?"
        ]
      ],
      "篇名": "第五課  扮家伙仔"
    },
    {
      "段": [
        [
          "秋天過了是冬天，逐家來挲冬節圓。",
          "tshiu-thinn kue3 liau2 si7 tang-thinn, tak8-ke lai5 so tang-tseh-inn5."
        ],
        [
          "愈撋愈[食+丘]，愈挲愈圓，桌頂圓仔滿滿是。",
          "ju2 nua2 ju2 khiu7, ju2 so ju2 inn5, toh-ting2 inn5-a2 mua2-mua2-si7."
        ],
        [
          "浮圓仔，浮圓仔，圓仔浮滿鼎墘。",
          "phu5 inn5-a2, phu5 inn5-a2, inn5-a2 phu5 kah mua2 tiann2 kinn5."
        ],
        [
          "紅圓仔，白圓仔，雙雙對對人團圓。",
          "ang5-inn5-a2, peh8-inn5-a2, siang-siang-tui3-tui3 lang5 thuan5-uan5."
        ],
        [
          "甜圓仔，鹹圓仔，圓仔食了好過年。",
          "tinn-inn5-a2, kiam5-inn5-a2, inn5-a2 tsiah8 liau2 ho2 kue3-ni5."
        ]
      ],
      "篇名": "第六課  冬節挲圓仔"
    },
    {
      "段": [
        [
          "舊年過，正月正，弄龍弄獅鑼鼓聲。",
          "ku7-ni5 kue3, tsiann-gueh8 tsiann, lang7-ling5 lang7-sai lo5-koo2-siann."
        ],
        [
          "講恭喜，賀新正，無分大人囡仔兄。",
          "kong2 kiong-hi2, ho7 sin-tsiann, bo5 hun tua7-lang5 gin2-a2 hiann."
        ],
        [
          "長年菜，好滋味，予恁人人食百二。",
          "tng5-ni5-tshai3, ho2 tsu-bi7, hoo7 lin2 lang5-lang5 tsiah8 pah ji7."
        ],
        [
          "食甜粿，食桂圓，祝恁逐家大趁錢。",
          "tsiah8 tinn-kue2, tsiah8 kui3-inn5, tsiok lin2 tak8-ke tua7-than3-tsinn5."
        ],
        [
          "分紅包，祝平安，予恁囡仔[敖^力]大漢。",
          "pun ang5-pau, tsiok ping5-an, hoo7 lin2 gin2-a2 gau5 tua7-han3."
        ],
        [
          "柑仔紅，滿箱籠，希望今年是好年冬。",
          "kam-a2 ang5, mua2 siunn-lang2, hi-bong7 kin-ni5 si7 ho2-ni5-tang."
        ]
      ],
      "篇名": "第七課  過新年講好話"
    }
  ]
}
