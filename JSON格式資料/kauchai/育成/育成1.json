{
  "出版年": "2003",
  "出版者": "育成書局",
  "年級別": "一上",
  "文類": "教材",
  "書名": "台灣閩南語讀本第一冊",
  "書寫系統": "漢字",
  "資料": [
    {
      "段": [
        [
          "阿姨，阿姨，愛食麻粢。麻粢[食+丘][食+丘]，愛食白柚。白柚水水，食了面肉媠。",
          "a-i5, a-i5, ai3 tsiah8 mua5-tsi5. mua5-tsi5 khiu7-khiu7 , ai3 tsiah8 peh8-iu7. peh8-iu7 tsui2-tsui2, tsiah8 liau2 bin7 bah sui2."
        ]
      ],
      "篇名": "第一課  阿姨"
    },
    {
      "段": [
        [
          "雞仔飛低低，飛過濁水溪。拄著天烏烏，煞來落大雨。雨水規身軀，雞仔揣無厝。",
          "ke-a2 pue ke7-ke7, pue kue3 lo5-tsui2-khe. tu2 tioh8 thinn-oo-oo, suah lai5 loh8 tua7-hoo7. hoo7-tsui2 kui-sin-khu, ke-a2 tshue7 bo5 tshu3."
        ]
      ],
      "篇名": "第二課  雞仔飛低低"
    },
    {
      "段": [
        [
          "阿婆叫阿舅，阿舅趕緊來，緊來種蓮霧，種佇後壁厝。蓮霧種大欉，規欉朱朱紅，挽予逐家食，挽去送別人。",
          "a-po5 kio3 a-ku7, a-ku7 kuann2-kin2 lai5, kin2 lai5 tsing3 lian2-bu7, tsing3 ti7 au7-piah tshu3. lian2-bu7 tsing3 tua7-tsang5, kui-tsang5 tsu-tsu-ang5, ban2 hoo7 tak8-ke tsiah8, ban2 khi3 sang3 pat8-lang5."
        ]
      ],
      "篇名": "第三課  蓮霧"
    },
    {
      "段": [
        [
          "火金蛄，來食茶。茶燒燒，來食金蕉。金蕉冷冷，來食龍眼。",
          "hue2-kim-koo, lai5 tsiah8-te5. te5 sio-sio, lai5 tsiah8 kim-tsio. kim-tsio ling2-ling2, lai5 tsiah8 ling5-king2."
        ]
      ],
      "篇名": "第四課  火金蛄"
    },
    {
      "段": [
        [
          "一个  炒米芳，二个  炒韭菜，三个  淌淌滾，四个  炒米粉，五个  [火+君]蝦卑，六个  去做綰，七个  火燒山，八个  走去看，九个  縖肚綰，十个  [火+君]麵線。拍你千，拍你萬，拍你一千空五萬。",
          "it--e5 tsha2 bi2-phang, ji7--e5 tsha2 ku2-tshai3, sann--e5 tshiang7-tshiang7-kun2, si3--e5 tsha2 bi2-hun2, goo7--e5 kun5 he5-pi, lak8--e5 khi3 tso3-kuan2, tshit--e5 hue2-sio-suann, peh--e5 tsau2 khi3 khuann3, kau2--e5 ha5 too7-kuann7, tsap8--e5 kun5 mi7-suann3. phah li2 tshing, phah li2 ban7, phah li2 tsit8-tshing khong3 goo7-ban7."
        ]
      ],
      "篇名": "第五課  拍你千，拍你萬"
    },
    {
      "段": [
        [
          "一放雞，二放鴨，三分開，四相疊，五搭胸，六拍手，七圓纏，八摸鼻，九抱耳，十抾起。",
          "it pang3 ke, ji7 pang3 ah, sann pun-khui, si3 sio-thah8, goo7 tah-hing, lak8 phah-tshiu2, tshit inn5-tinn5, peh bong phinn7, kau2 pho7-hi7, tsap8 khioh-khi2."
        ]
      ],
      "篇名": "第六課  抾石仔"
    },
    {
      "段": [
        [
          "我叫做阿玲，我是一年个學生，生佇快樂个家庭。阿母疼我，我知影。阿爸看著我，叫我心肝仔囝。",
          "gua2 kio3-tso3 a-ling5, gua2 si7 it ni5 e5 hak8-sing, sinn ti7 khuai3-lok8 e5 ka-ting5. a-bu2 thiann3 gua2, gua2 tsai-iann2. a-pa khuann3 tioh8 gua2, kio3 gua2 sim-kuann-a2-kiann2."
        ]
      ],
      "篇名": "第七課  阿玲"
    },
    {
      "段": [
        [
          "阿爸講：七早八早，鳥仔，鳥仔，你毋通吵。予我个心肝仔囝睏予飽。",
          "a-pa kong2: tshit-tsa2-peh-tsa2, tsiau2-a2, tsiau2-a2, li2 m7-thang tsha2 . hoo7 gua2 e5 sim-kuann-a2-kiann2 khun3 hoo7 pa2."
        ],
        [
          "阿玲講：透早起床，我上愛看著阿母佮阿爸。我欲共恁講：「[敖^力]早！」",
          "a-ling5 kong2: thau3-tsa2 khi2-tshng5, gua2 siong7 ai3 khuann3 tioh8 a-bu2 kah a-pa. gua2 beh ka7 lin2 kong2: “gau5-tsa2!”"
        ]
      ],
      "篇名": "第八課  [敖^力]早"
    },
    {
      "段": [
        [
          "阮兜頭前有一欉樹。樹仔跤，大人來食茶，囡仔來耍塗沙，風嘛來唱快樂个歌。",
          "gun2 tau thau5-tsing5 u7 tsit8 tsang5 tshiu7. tshiu7-a2 kha, tua7-lang5 lai5 tsiah8-te5, gin2-a2 lai5 sng2 thoo5 sua, hong ma7 lai5 tshiunn3 khuai3-lok8 e5 kua."
        ]
      ],
      "篇名": "第九課  樹仔跤"
    }
  ]
}
