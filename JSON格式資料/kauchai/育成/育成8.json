{
  "出版年": "2003",
  "出版者": "育成書局",
  "年級別": "四下",
  "文類": "教材",
  "書名": "台灣閩南語讀本第八冊",
  "書寫系統": "漢字",
  "資料": [
    {
      "段": [
        [
          "大自然是一本冊，內面个風景真美麗。頂面畫天，下面畫地。春天畫花，冬天畫雪。雉雞、花鹿佇深山，鴛鴦、水鴨佇清溪。請恁勻勻仔來欣賞，目睭毋通放瞌瞌。大自然是一本冊，內面个智慧真正濟。狗蟻搰力咧做工，逐个仝心跤步齊。燕仔展翼咧學飛，一百遍、一千遍嘛無嫌濟。請恁慢慢仔來體會，來體會大自然這本冊。",
          "tai7-tsu7-jian5 si7 tsit8 pun2 tsheh, lai7-bin7 e5 hong-king2 tsin bi2-le7. ting2-bin7 ue7 thinn, e7-bin7 ue7 te7. tshun-thinn ue7 hue, tang-thinn ue7 seh. ti7-ke, hue-lok8 ti7 tshim-suann, uan-iunn, tsui2-ah ti7 tshing-khe. tshiann2 lin2 un5-un5-a2 lai5 him-siong2, bak8-tsiu m7-thang pang3-kheh-kheh. tai7-tsu7-jian5 si7 tsit8 pun2 tsheh, lai7-bin7 e5 ti3-hui7 tsin-tsiann3 tse7. kau2-hia7 kut-lat8 leh tso3-kang, tak8-e5 kang5 sim kha-poo7 tse5. inn3-a2 tian2-sit8 leh oh8 pue, tsit8 pah pian3, tsit8 tshing pian3 ma7 bo5 hiam5 tse7. tshiann2 lin2 ban7-ban7-a2 lai5 the2-hue7, lai5 the2-hue7 tai7-tsu7-jian5 tsit pun2 tsheh."
        ]
      ],
      "篇名": "第一課  大自然是一本冊"
    },
    {
      "段": [
        [
          "社區个圖書館舉辦「送冊到恁兜」个活動，希望囡仔攏會當來借冊。拜六，逐个囡仔攏收著一本冊。",
          "sia7-khu e5 too5-su-kuan2 ki2-pan7「sang3 tsheh kau3 lin2 tau」e5 uah8-tang7, hi-bong7 gin2-a2 long2 e7 tang3 lai5 tsioh tsheh. pai3-lak8, tak8-e5 gin2-a2 long2 siu tioh8 tsit8 pun2 tsheh."
        ],
        [
          "阿吉收著个是一本偵探小說－《兇手是啥物人？》。伊愈看愈心適，決定去圖書館看第二集。",
          "a-kiat siu--tioh8-e5 si7 tsit8 pun2 tsing-tham3 siau2-suat－《hiong-tsiu2 si7 sia2-mih8 lang5?》. i ju2 khuann3 ju2 sim-sik, kuat tiann7 khi3 too5-su-kuan2 khuann3 te7 ji7 tsip8."
        ],
        [
          "阿明收著一本《愛哭个雷龍》，伊同情雷龍， 想欲去圖書館，揣擱較濟雷龍个資料。",
          "a-bing5 siu tioh8 tsit8 pun2 《ai3-khau3 e5 lui5-liong5》 , i tong5-tsing5 lui5-liong5, siunn7 beh khi3 too5-su-kuan2, tshue7 koh khah tse7 lui5-liong5 e5 tsu-liau7."
        ],
        [
          "阿英收著一本《講笑詼上集》。伊若看若笑，毋爾家己笑吱嘎叫，擱講予阿媽聽，阿媽聽了叫伊擱去借。",
          "a-ing siu tioh8 tsit8 pun2《kong2-tshio3-khue siong7 tsip8》 . i na7 khuann3 na7 tshio3 , m7 ni2 ka-ti7 tshio3 kah ki-kah8 kio3, koh kong2 hoo7 a-ma2 thiann, a-ma2 thiann liau2 kio3 i koh khi3 tsioh."
        ],
        [
          "無若久以後，佇社區內，定定會聽著囡仔咧相招講：「行喔！咱來去圖書館。」",
          "bo5 jua7 ku2 i2-au7, ti7 sia7-khu lai7, tiann7-tiann7 e7 thiann tioh8 gin2-a2 leh sio-tsio kong2:「kiann5--oo! lan2 lai5-khi3 too5-su-kuan2.」"
        ]
      ],
      "篇名": "第二課  來去圖書館"
    },
    {
      "段": [
        [
          "臺灣真正是寶島，四季如春氣候好。青山綠水好佚陶，風景美麗，人人呵咾。阿里山上界媠，日出、雲海滿仙氣。淡水暮色有詩意，海天歸舟好景緻。光華島傳說濟，日月潭中問神話。曾文溪歇抐桮，白河四過是蓮花。咱个臺灣真正好，世界各國攏呵咾。咱个臺灣真正好，人人叫伊美麗島。",
          "tai5-uan5 tsin-tsiann3 si7 po2-to2, su3-kui3 ju5 tshun khi3-hau7 ho2. tshing-san-lik8-sui2 ho2 thit-tho5, hong-king2 bi2-le7, lang5-lang5 ho7 lo2. a-li2-san siong7-kai3 sui2, jit8-tshut, hun5-hai2 mua2 sian khi3. tam7-tsui2 boo7 sik u7 si-i3, hai2-thinn kui tsiu ho2 king2-ti3. kong-hua5-to2 thuan5-suat tse7, jit8-guat8-tham5 tiong mng7 sin5-ue7. tsan-bun5-khe hioh la7-pue, peh8-ho5 si3-kue3 si7 lian5-hue. lan2 e5 tai5-uan5 tsin-tsiann3 ho2, se3-kai3 kok-kok long2 o-lo2. lan2 e5 tai5-uan5 tsin-tsiann3 ho2, lang5-lang5 kio3 i bi2-le7 to2."
        ]
      ],
      "篇名": "第三課  臺灣真正是寶島"
    },
    {
      "段": [
        [
          "阮學校舉辦標語比賽，用臺灣話來介紹各地个名產，每班攏想欲搶第一。四年二班上臺語課个時陣，老師鼓勵逐家參加。",
          "guan2 hak8-hau7 ki2-pan7 phiau-gu2 pi2-sai3, iong7 tai5-uan5-ue7 lai5 kai3-siau7 kok-te7 e5 bing5-san2,mue2pan long2 siunn7 beh tshiunn2 te7-it. si3 ni5 ji7 pan siong7 tai5-gi2-kho3 e5 si5-tsun7, lau7-su koo2-le7 tak8-ke tsham-ka."
        ],
        [
          "愛出風頭个阿中事先講：「臺中太陽餅，逐家攏知影，頂港有名聲，下港有出名。」",
          "ai3 tshut-hong-thau5 e5 a-tiong tai7-sing kong2:「tai5-tiong thai3-iong5-piann2, tak8-ke long2 tsai-iann2, ting2-kang2 u7 mia5-siann, e7-kang2 u7 tshut-mia5.」"
        ],
        [
          "阿竹紲落去講：「臺中个餅是[禾+黑]，新竹个名產擱較好。貢丸湯、米粉炒，予恁逐家食飽。」",
          "a-tik sua3 loh8 khi3 kong2:「tai5-tiong e5 piann2 si7 be7 bai2, sin-tik  e5 bing5-san2 koh khah ho2. kong3-uan5-thng, bi2-hun2 tsha2, hoo7 lin2 tak8-ke tsiah8 kah pa2.」"
        ],
        [
          "阿東揭手講：「換我講，換我講。屏東林仔邊出蓮霧，人人叫伊烏珍珠。」",
          "a-tong giah8 tshiu2 kang2:「uann7 gua2 kong2, uann7 gua2 kong2. pin5-tong na5-a2-pinn tshut lian2-bu7, lang5-lang5 kio3 i oo-tsin-tsu.」"
        ],
        [
          "老師聽喙笑目笑，一直拍噗仔，講：「誠讚！誠讚！恁講个有湊句擱有意思，記落來，記落來，提去參加比賽，一定會著等。」",
          "lau7-su thiann kah tshui3-tshio3-bak8-tshio3, it-tit8 phah phok8 a2, kong2:「tsiann5 tsan2 ! tsiann5 tsan2 ! lin2 kong2 e5 u7 tau3-ku3 koh u7 i3-su3, ki3--loh8-lai5, ki3--loh8-lai5, theh8 khi3 tsham-ka pi2-sai3, it-ting7 e7 tioh8-ting2.」"
        ]
      ],
      "篇名": "第四課  標語比賽"
    },
    {
      "段": [
        [
          "今仔日，輪著阿玲佮阿婷做值日生。",
          "kin-a2-jit8, lun5 tioh8 a-ling5 kah a-thing5 tso3 tit8-jit8-sing."
        ],
        [
          "阿婷感覺足煩个，伊想講：「迒！擱輪著我矣喔！今仔日當去外口佚陶，毋爾愛摒糞埽，著擱愛沃花，實在有夠衰！」伊規日[歹+奧]嘟嘟，做毋情毋願。",
          "a-thing5 kam2-kak tsiok huan5 e5, i siunn7 kong2:「hang5 ! koh lun5 tioh8 gua2 a oo! kin-a2-jit8 be7-tang3 khi3 gua7-khau2 thit-tho5, m7 nia7 ai3 piann3 pun3-so3, tioh8 koh ai3 ak-hue, sit8-tsai7 u7 kau3 sue !」i kui-jit8 au3-tu7-tu7, tso3 kah m7-tsiann5 m7-guan7."
        ],
        [
          "阿玲就無仝款，透早就去學校，開窗仔、掃地，擱共老師分簿仔、漛茶；下課个時，共烏枋拭清氣清氣。老師共伊講：「阿玲，多謝你！」。阿玲聽了，心內真歡喜，親像快樂个鳥仔，行著路強欲飛起來！",
          "a-ling5 tio7 bo5 kang5-khuan2, thau3-tsa2 tio7 khi3 hak8-hau7, khui thang-a2, sau3-te7, koh ka7 lau7-su pun phoo7-a2, thin5-te5; ha7-kho3 e5 si5, ka7 oo-pang tshit kah tshing-khi3 tshing-khi3. lau7-su ka7 i kong2:「a-ling5, to-sia7 li2 !」. a-ling5 thiann liau2, sim-lai7 tsin huann-hi2, tshin-tshiunn7 khuai3-lok8 e5 tsiau2-a2, kiann5 tioh8 loo7 kiong5-beh pue--khi2-lai5!"
        ],
        [
          "平平是值日生，你欲做笑微微个阿玲，抑是欲做[歹+奧]嘟嘟个阿婷呢？",
          "pinn5-pinn5 si7 tit8-jit8-sing, li2 beh tso3 tshio3-bi-bi e5 a-ling5, iah8 si7 beh tso3 au3-tu7-tu7 e5 a-thing5 neh?"
        ]
      ],
      "篇名": "第五課  平平是值日生"
    },
    {
      "段": [
        [
          "阿婆有兩个囝，大漢囝咧曝鹽，細漢囝咧賣雨傘。阿婆逐日攏真操煩，想起來就憂頭苦面，講起來就艱苦濟罣。歹天个時，煩惱大漢囝个鹽，",
          "a-po5 u7 nng7 e5 kiann2, tua7-han3-kiann2 leh phak8 iam5, sue3-han3-kiann2 leh be7 hoo7-suann3. a-po5 tak8-jit8 long2 tsin tshau-huan5, siunn7--khi2-lai5 tio7 iu-thau5-khoo2-bin7, kong2--khi2-lai5 tio7 kan-khoo2-tse7-kua3. phainn2-thinn e5 si5, huan5-lo2 tua7-han3-kiann2 e5 iam5,"
        ]
      ],
      "篇名": "第六課  阿婆有兩个囝"
    }
  ]
}
