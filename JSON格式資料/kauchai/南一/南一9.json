{
  "出版年": "2007",
  "出版者": "南一出版社",
  "年級別": "五上",
  "文類": "教材",
  "書名": "閩南語9",
  "書寫系統": "漢字",
  "資料": [
    {
      "段": [
        [
          "我佇山頂看著秋天",
          "Gua2 ti7 suann1-ting2 khuann3 tioh8 tshiu1-thinn1"
        ],
        [
          "秋風若吹",
          "tshiu1-hong1 na7 tshue1"
        ],
        [
          "山頂的楓仔葉",
          "suann1-ting2 e5 png1-a2-hioh8"
        ],
        [
          "笑甲面仔紅記記",
          "tshioh3 kah4 bin7-a2 ang5-ki3-ki3"
        ],
        [
          "我佇野外看著秋天",
          "gua2 ti7 ia2-gua7 khuann3 tioh8 tshiu1-thinn1"
        ],
        [
          "秋風若吹",
          "tshiu1-hong1 na7 tshue1"
        ],
        [
          "菅芒的頭毛就白紗紗",
          "kuann1-bang5 e5 thau5-mng5 tioh8 peh8-se1-se1"
        ],
        [
          "我佇果子園看著秋天",
          "gua2 ti7 kue2-tsi2-hng5 khuann3 tioh8 tshiu1-thinn1"
        ],
        [
          "秋風若吹",
          "tshiu1-hong1 na7 tshue1"
        ],
        [
          "柚仔就生甲纍纍纍",
          "iu7-a2 tioh8 senn1 kah4 lui2-lui2-lui2"
        ],
        [
          "我佇田裡看著秋天",
          "gua2 ti7 tshan5--lin khuann3 tioh8 tshiu1-thinn1"
        ],
        [
          "秋風若吹",
          "tshiu1-hong1 na7 tshue1"
        ],
        [
          "稻穗的腹肚就飽甲圓圓圓",
          "tiu7-sui7 e5 pak4-too2 tioh8 pa2 kah4 inn5-inn5-inn5"
        ]
      ],
      "篇名": "第一課  秋天"
    },
    {
      "段": [
        [
          "臺灣好臺灣好",
          "Tai5-uan5 ho2 tai5-uan5 ho2"
        ],
        [
          "臺灣是寶島",
          "tai5-uan5 si7 po2-to2"
        ],
        [
          "芎蕉芳王梨甜",
          "king1-tsio7 phang1 ong5-lai5 tinn1"
        ],
        [
          "西瓜檨仔水蜜桃",
          "si1-kue1 suainn7-a2 tsui2-bit8 tho5"
        ],
        [
          "人人食了攏呵咾",
          "lang5-lang5 tsiah8 liau2 long2 o1-lo2"
        ],
        [
          "臺灣好臺灣好",
          "Tai5-uan5 ho2 tai5-uan5 ho2"
        ],
        [
          "臺灣是寶島",
          "tai5-uan5 si7 po2-to2"
        ],
        [
          "阿里山日月潭",
          "a1-li2-san1 jit8-guat8-tham5"
        ],
        [
          "墾丁南橫太魯閣",
          "khun2-ting1 lam5-huainn5 thai3-loo2-kok4"
        ],
        [
          "風景嫷甲通人褒",
          "hong1-king2 sui2 kah4 thong1-lang5 po1"
        ],
        [
          "臺灣好臺灣好",
          "Tai5-uan5 ho2 tai5-uan5 ho2"
        ],
        [
          "臺灣是寶島",
          "tai5-uan5 si7 po2-to2"
        ],
        [
          "好徛起好迌",
          "ho2 khia7-khi2 ho2 tshit4-tho5"
        ],
        [
          "山青水秀美麗島",
          "suann1-tshenn1-tsui2-siu3 bi2-le7-to2"
        ],
        [
          "咱著會曉通寶惜",
          "lan2 tioh8 e7-hiau2 thang1 po2-sioh4"
        ]
      ],
      "篇名": "第二課  臺灣是寶島"
    },
    {
      "段": [
        [
          "難道群生性命微？一般骨肉一般皮。勸君莫打枝頭鳥，子在巢中望母歸。",
          "Sui5-to7 kun5-sing1 sing3-bing7 bi5? it4-puan1 kut4-jiok8 it4-puan1 phi5. khuan3 kun1 bok8 tann2 ki1-thio5 niau2, tsu2 tsai7 tsau5-tiong1 bong7 bu2 kui1."
        ]
      ],
      "篇名": "第三課  鳥"
    },
    {
      "段": [
        [
          "古早古早，天公想卜將月娘嫁予日頭。不過，嫷噹噹的月娘，嫌日頭生做傷[禾+黑]，不肯嫁伊。因為月娘走著真緊，就想出一個辦法來推辭。伊講：「日頭若逐我會著，我就嫁伊。」月娘一下仔就走甲無「看見」影，日頭按怎逐都逐著。等到暗時，日頭睏矣，月娘才出來散步迌。汝看！一直到即碼，日頭猶逐著月娘呢！",
          "Koo2-tsa2 koo2-tsa2,thinn1-kong1 siunn7 beh4tsiong1 gueh8-niu5 ke3 hoo7jit8-thau5. m7-ko1,sui2-tang1-tang1 e5 gueh8-niu5,hiam5 jit8-thau5 senn1-tso3 siunn1bai2,m7khing2 ke3--i. in1-ui7 gueh8-niu5tsau2tioh8tsin1 kin2,tioh8 siunn7tshut4tsit8 e5 pan7-huat4 lai5 the1-si5.i1 kong2:”jit8-thau5 na7 jiok4 gua2 e7tioh8,gua2 tioh8 ke3--i.”gueh8-niu5tsit8-e7-a2 tioh8tsau2 kah4 bo5-khuainn3-iann2,jit8-thau5 an3-tsuann2 jiok4 to1 jiok4 be7tioh8. tan2 kau3 am3-si5,jit8-thau5 khun3--a,gueh8-niu5tsiah4tshut4lai5 san3-poo7tshit4-tho5.li2 khuann3! It4-tit8kau3 tsit4-ma2, jit8-thau5 iau2  jiok4 bue7tioh8 gueh8-niu5neh!"
        ]
      ],
      "篇名": "第四課神話傳說-日頭佮月娘的傳說"
    },
    {
      "段": [
        [
          "搖啊搖搖啊搖",
          "Io5--a io5 io5--a io5"
        ],
        [
          "搖到外媽門前迄條橋",
          "io5 kau3 gua7-ma2 mng5-tsing5 hit4 tiau5 kio5"
        ],
        [
          "阿媽共阮疼惜惜",
          "a1-ma2 ka7 gun2 thiann3-sioh4-sioh4"
        ],
        [
          "橋跤溪水流歇",
          "kio5-kha1 khe1-tsui2 lau5 be7 hioh4"
        ],
        [
          "搖啊搖搖啊搖",
          "io5--a io5 io5--a io5"
        ],
        [
          "日頭斜西紅霞照",
          "jit8-thau5 tshia5 sai1 ang5-ha5 tsio3"
        ],
        [
          "親像阿娘仔上花轎",
          "tshin1-tshiunn7 a1-niu5-a2 tsiunn7 hue1-kio7"
        ],
        [
          "頭[氐+頁][氐+頁]啊呅呅仔笑",
          "thau5-tshih4-tshih4--a bun5-bun5-a2 tshio3"
        ],
        [
          "搖啊搖搖啊搖",
          "io--a io5 io5--a io5"
        ],
        [
          "微微的風吹樹葉",
          "bi5-bi5 e5 hong1 tshue1 tshiu7-hioh8"
        ],
        [
          "阿母細聲輕輕仔叫",
          "a1-bu2 se3-siann1 khin1-khin1-a2 kio3"
        ],
        [
          "叫阮光陰著寶惜",
          "kio3 guan2 kong1-im1 tioh8 po2-sioh4"
        ]
      ],
      "篇名": "第五課搖啊搖"
    },
    {
      "段": [
        [
          "以前，有一個外鄉的人，初次來到臺灣。伊坐火車，沿路咧欣賞窗仔外的風景。來到臺南，伊看著一支真懸的煙筒，頂面寫「鹽水製糖」四個大字，伊大聲喝講：「唉唷！真了不起，連鹽水也會用得製糖，莫怪人咧講：『臺灣錢淹跤目。』即個所在實在是有夠好，真正是一個福地！」",
          "I2-tsing5 u7tsit8 e5 gua7-hiong1 e5 lang5, tshoo1-tshu3 lai5-kau3 tai5-uan5. i1tse7 hue2-tshia1,ian5-loo7 leh4 him1-siong2 thang1-a2-gua7 e5 hong1-king2. lai5-kau3 tai5-lam5,i1 khuann3 tioh8tsit8 ki1tsin1 kuan5 e5 ian1-tang5,ting2-bin7 sia2“iam5-tsui2tse3-thng5”si3 e5 tua7-ji7,i1 tua7-siann1 huah4 kong2: ”ai1-io3! tsin1 liau2-put4-khi2,lian5 iam5-tsui2 a7 e7-ing7-tit4tse3 thng5,bok8-kuai3lang5--leh4 kong2:”tai5-uan5-tsinn5 im1 kha1-bak8.” tsit4e5 soo2-tsai7 sit8-tsai7 si7 u7-kau3 ho2, tsin1-tsiann3 si7tsit8 e5 hok4-te7!”"
        ]
      ],
      "篇名": "第六課藍老師講笑話-鹽水製糖"
    }
  ]
}
