{
  "出版年": "2008",
  "出版者": "南一出版社",
  "年級別": "四下",
  "文類": "教材",
  "書名": "閩南語8",
  "書寫系統": "漢字",
  "資料": [
    {
      "段": [
        [
          "阿美阿美",
          "A1-bi2 a1-bi2"
        ],
        [
          "生做真古錐",
          "senn1-tso3 tsin1 koo2-tsui1"
        ],
        [
          "好笑神來出世",
          "ho2-tshio3-sin5 lai5 tshut4-si3"
        ],
        [
          "看著人笑微微",
          "khuann3 tioh8 lang5 tshio3-bi1-bi1"
        ],
        [
          "對人真客氣",
          "tui3 lang5 tsin1 kheh4-khi3"
        ],
        [
          "叫阿姆叫阿姨",
          "kio3 a1-m2 kio3 a1-i5"
        ],
        [
          "實在有夠甜",
          "sit8-tsai7 u7-kau3 tinn1"
        ],
        [
          "真想卜共伊唚一喙",
          "tsin1 siunn7 beh4 ka7 i1 tsim1--chit8-chhui3"
        ]
      ],
      "篇名": "第一課  阿美"
    },
    {
      "段": [
        [
          "一歲兩歲手裡抱",
          "Tsit8 hue3 nng7 hue3 tshiu2--lin pho7"
        ],
        [
          "三歲四歲塗跤趖",
          "sann1 hue3 si3 hue3 thoo5-kha1 so5"
        ],
        [
          "五歲六歲漸漸大",
          "goo7 hue3 lak8 hue3 tsiam7-tsiam7 tua7"
        ],
        [
          "有時頭燒佮耳熱",
          "u7-si5 thau5-sio1 kah4 hinn7-juah8"
        ],
        [
          "七歲八歲真[敖^力]吵",
          "tshit4 hue3 peh4 hue3 tsin1 gau5 tsha2"
        ],
        [
          "一日顧伊兩支跤",
          "tsit8 jit8 koo3 i1 nng7 ki1 kha1"
        ],
        [
          "九歲十歲教針黹",
          "kau2 hue3 tsap8 hue3 ka3 tsiam1-tsi2"
        ],
        [
          "驚伊四界去經絲",
          "kiann1 i1 si3-ke3 khi3 kenn1-si1"
        ],
        [
          "十一十二愛拍罵",
          "tsap8-it4 tsap8-ji7 ai3 phah4 ma7"
        ],
        [
          "此去著那學做衫",
          "chhu3 khi3 tioh8 na2 oh8 tso3 sann1"
        ],
        [
          "十三十四學煮菜",
          "tsap8-sann1 tsap8-si3 oh8 tsu2-tshai3"
        ],
        [
          "一塊桌面辦會來",
          "tsit8 te3 toh4-bin7 pan7 e7 lai5"
        ],
        [
          "十五十六卜轉大",
          "tsap8-goo7 tsap8-lak8 beh4 tng2-tua7"
        ],
        [
          "驚伊佮人去風花",
          "kiann1 i1 kah4 lang5 khi3 hong1-hua1"
        ],
        [
          "十七十八做親情",
          "tsap8-tshit4 tsap8-peh4 tso3-tshin1-tsiann"
        ],
        [
          "一半歡喜一半驚",
          "tsit8-puann3 huann1-hi2 tsit8-puann3 kiann1"
        ]
      ],
      "篇名": "第二課  成囝歌"
    },
    {
      "段": [
        [
          "肚伯仔肚伯仔",
          "Too7-peh4-a2 too7-peh4-a2"
        ],
        [
          "腹肚圓kun3-kun3",
          "pak4-too2 inn5-kun3-kun3"
        ],
        [
          "喙鬚長長長",
          "tshui3-tshiu1 tng5-tng5-tng5"
        ],
        [
          "身軀黃黃黃",
          "sin1-khu1 ng5-ng5-ng5"
        ],
        [
          "我若灌水",
          "gua2 na7 kuan3 tsui2"
        ],
        [
          "伊就趖出來",
          "i1 tioh8 so5--chhut4-lai5"
        ],
        [
          "含我爽",
          "ham7 gua2 sng2"
        ],
        [
          "我宓樹跤 伊宓花園",
          "gua2 bih4 tshiu7-kha1 i1 bih4 hue1-hng5"
        ],
        [
          "我睏眠床 伊睏田園",
          "gua2 khun3 bin5-tshng5 i1 khun3 tshan5-hng5"
        ],
        [
          "對透早爽甲到黃昏",
          "tui3 thau3-tsa2 sng2 kah4 kau3 hong5-hun1"
        ]
      ],
      "篇名": "第三課  肚伯仔"
    },
    {
      "段": [
        [
          "有一個人，看著一隻大隻蛇，轉去就「共人」展講：「迄隻蛇，長有百丈，闊有十丈。」聽著的人攏不相信。伊就共長減講二十丈，人猶不相信，伊就一直減，落尾伸十丈，才講完，伊就覺悟著家己的錯誤講：「啊！蛇煞變四角形的矣！」",
          "U7 tsit8 e5 lang5, khuann3 tioh8 tsit8 tsiah4 tua7 tsiah4 tsua5, tng2--khi3 tioh8 “ka7 lang5” tian2 kong2: “hit4 tsiah4 tsua5, tng5 u7 pah4 tng7, khhuah4 u7 tsap8 tng7.” thiann1--tioh8 e5 lang5 long2 m7 siong1-sin3. i1 tioh8 ka7 tng5 kiam2 kong2 ji7-tsap8 tng8, lang5 iau2 m7 siong1-sin3, i1 tioh8 it4-tit8 kiam2, loh8-bue2 tshun1 tsap8 tng7, tsiah4 kong2 uan5, i1 tioh8 kak4-ngoo7 tioh8 ka1-ki7 e5 tsho3-ngoo7 kong2: ”a! tsua5 suah4 pinn3 si3-kak4-hing5 e5--a!”"
        ]
      ],
      "篇名": "第四課藍老師講笑話-歕雞胿"
    },
    {
      "段": [
        [
          "熱天時雨水濟",
          "Juah8-thinn1 si5 hoo7-tsui2 tse7"
        ],
        [
          "蠓蟲颺颺飛",
          "bang2-thang5 iann7-iann7-pue1"
        ],
        [
          "四界傳播流行病",
          "si3-ke3 thuan5-po3 liu5-hing5-penn7"
        ],
        [
          "廢車輦草簇內",
          "hui3 tshia1-lian2 tshau2-tshok4 lai7"
        ],
        [
          "空矸仔佮盆栽",
          "khang1 kan1-a2 kah4 phun5-tsai1"
        ],
        [
          "攏是積水的好所在",
          "long2 si7 tsik4-tsui2 e5 soo2-tsai7"
        ],
        [
          "水蛆活甲真自在",
          "tsui2-tshu1 uah8 kah4 tsin1 tsu7-tsai7"
        ],
        [
          "環境衛生若是[禾+黑]",
          "khuan5-king2 ue7-sing1 na7 si7 bai2"
        ],
        [
          "傳染病就來",
          "thuan5-jiam2-penn7 tioh8 lai5"
        ],
        [
          "逐家合力來摒掃",
          "tak8-ke1 hap8-lik8 lai5 piann3-sau3"
        ],
        [
          "無論厝邊抑壁角",
          "bo5-lun7 tshu3-pinn1 iah4 piah4-kak4"
        ],
        [
          "無論廢車輦抑盆栽",
          "bo5-lun7 hui3 tshia1-lian2 iah4 phun5-tsai1"
        ],
        [
          "清乎清氣清氣",
          "tshing1 hoo1 tshing1-khi3 tshing1-khi3"
        ],
        [
          "蠓蟲不敢來",
          "bang2-thang5 m7 kann2 lai5"
        ]
      ],
      "篇名": "第五課大摒掃"
    },
    {
      "段": [
        [
          "江南可採蓮，蓮葉何田田。魚戲蓮葉間，魚戲蓮葉東，魚戲蓮葉西，魚戲蓮葉南，魚戲蓮葉北。",
          "Kang1-lam5 kho2 tshai2 lian5, lian5-iap8 ho5 tian5-tian5. gu5 hi3 lian5-iap8 kan1, gu5 hi3 lian5-iap8 tong1, gu5 hi3 lian5-iap8 se1, gu5 hi3 lian5-iap8 lam5, gu5 hi3 lian5-iap8 pok4."
        ]
      ],
      "篇名": "第六課江南"
    }
  ]
}
