{
  "出版年": "2008",
  "出版者": "翰林出版事業股份有限公司",
  "年級別": "二下",
  "文類": "教材",
  "書名": "臺語第4冊",
  "書寫系統": "漢字",
  "資料": [
    {
      "段": [
        [
          "踢毽子，足趣味，倒踢正踢真得意。毽子飛，親像花，飛來飛去[會+勿]落地。踢毽子，足趣味，你踢我踢真歡喜。毽子飛，若蝴蝶，飛起飛落齣頭濟。",
          "That4 kian3-tsi2, tsiok4 tshu3-bi7, to3 that4 tsiann3 that4 tsin1 tik-i3. kian3-tsi2 pue1, tshin1-tshiunn7 hue1, pue1 lai5 pue1 khi3 be7 lok8-te7. that4 kian3-tsi2, tsiok4 tshu3-bi7, li2 that4 gua2 that4 tsin1 huann1-hi2. kian3-tsi2 pue1, na7 oo5-tiap8, pue1 khi2 pue1 loh8 tshut4-thau5 tse7."
        ]
      ],
      "篇名": "第一課  踢毽子"
    },
    {
      "段": [
        [
          "我是一欉細欉樹仔，風吹，我毋驚，一分、一分仔大。我是一欉細欉樹仔，雨淋，我毋驚，一寸、一寸仔大。有一工－－我會像大樹赫呢[敖^力]，替人遮雨、遮日頭。",
          "Gua2 si7 tsit8 tsang5 se3 tsang5 tshiu7-a2, hong1 tshue1, gua2 m7 kiann1, tsit8 hun7, tsit8-hun7-a2 tua7. gua2 si7 tsit8 tsang5 se3 tsang5 tshiu7-a2, hoo7 lam5, gua2 m7 kiann1, tsit8 tshun3, tsit8-tshun3-a2 tua7. u7 tsit8 kang1--------gua2 e7 tshiunn7 tua7 tshiu7 hiah4-ni1 gau5, the3 lang5 jia1 hoo7, jia1 jit8-thau5."
        ]
      ],
      "篇名": "第二課一欉細欉樹仔"
    },
    {
      "段": [
        [
          "天頂烏雲漸漸濟，日頭覕無地揣。落雨矣！欲落雨矣！荷花，雨傘撐咧等，草菇，葵笠仔載咧等，田蛤仔，摃鼓佇咧等。落雨矣！欲落雨矣！",
          "Thinn1-ting2 oo1-hun5 tsiam7-tsiam7 tse7, jit8-thau5 bih kah4 bo5-te3-tshue7. loh8-hoo7--a1! beh4 loh8-hoo7--a1! ho5-hue1, hoo7-suann3 thenn3 leh tan2, tshau2-koo1, khue5-leh8-a2 ti3 leh4 tan2, tshan5-kap4-a2, kong3 koo2 ti7 leh4 tan2. loh8-hoo7--a1! Beh4 loh8-hoo7--a1!"
        ]
      ],
      "篇名": "第三課欲落雨矣"
    },
    {
      "段": [
        [
          "五月五，五日節，肉粽芳芳足好食，艾合菖蒲掛門邊，香芳真芳會辟邪。五月五，五日節，民間故事講[會+勿]煞，摃鑼拍鼓扒龍船，齊心共力拚輸贏。",
          "Goo7-gueh8-goo7, goo7-jit8-tseh4, bah4-tsang3 phang1-phang1 tsiok4 ho2-tsiah8, hiann7 kah4 tshiong1-poo5 kua3 mng5-pinn1, hiunn1-phang1 tsin1 phang1 e7 phik4-sia5. goo7-gueh8-goo7, goo7-jit8-tseh4, bin5-kan1 koo3-su7 kong2 be7 suah4, kong3 lo5 phah4 koo2 pe5 liong5-tsun5, tse5-sim1 kiong7-lik8 piann3-su1-iann5."
        ]
      ],
      "篇名": "第四課五日節"
    },
    {
      "段": [
        [
          "敬愛的吳老師：",
          "King3-ai3 e5 Goo5 lau7-su1:"
        ],
        [
          "明仔載阮阿舅欲結婚，外媽叫我去揭花枝。我著愛穿小禮服，佮另外一个小花童，做伙陪伴阮阿舅去娶新娘，所以請老師予我請假一工。",
          "Bin5-a2-tsai3 guan2 a1-ku7 beh4 kiat4-hun1, gua7-ma2 kio3 gua2 khi3 gia5 hue1-ki1. gua2 tioh8-ai3 tshing7 sio2 le2-hok8, kah4 ling7-gua7 tsit8 e5 sio2 hue1-tong5, tso3-hue2 pue5 phuann7 guan2 a1-ku7 khi3 tshua7-sin1-niu5, soo2-i2 tshiann2 lau7-su1 hoo7 gua2 tshing2-ka2 tsit8 kang1."
        ],
        [
          "學生",
          "Hak8-sing1"
        ],
        [
          "春玫敬上",
          "Tshun1-mue5 king3 siong7"
        ],
        [
          "六月四日",
          "Lak8-gueh8 si3 jit8"
        ]
      ],
      "篇名": "第五課我欲揭花枝"
    }
  ]
}
