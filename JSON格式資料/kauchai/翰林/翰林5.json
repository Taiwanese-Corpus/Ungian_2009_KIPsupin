{
  "出版年": "2007",
  "出版者": "翰林出版事業股份有限公司",
  "年級別": "三上",
  "文類": "教材",
  "書名": "臺語第5冊",
  "書寫系統": "漢字",
  "資料": [
    {
      "段": [
        [
          "敬愛的林老師：",
          "King3-ai3 e5 Lim5 lau7-su1:"
        ],
        [
          "自從升起來三年仔以後，每一工來讀冊，我攏足快樂。因為你教我捌足濟代誌，予我變做擱較巧。",
          "Tsu7-tsiong5 tsin1 khi2 lai5 sann1-ni5-a2 i2-au7, mui2 tsit8 kang1 lai5 thak8-tsheh4, gua2 long2 tsiok4 khuai3-lok8. in1-ui7 li2 kau3 gua2 bat4 tsiok4 tse7 tai7-tsi3, hoo7 gua2 pian3-tso3 koh4-khah4 khiau2."
        ],
        [
          "較早，我愛創治人，顧人怨，你就教我做人的道理，叫我愛替別人想，按呢才交有朋友，予我這陣變做足有人緣。",
          "Khah4-tsa2, gua2 ai3 tshong3-ti7 lang5, koo3-lang5-uan3, li2 tio7 ka3 gua2 tso3-lang5 e5 to7-li2, kio3 gua2 ai3 the3 pat8-lang5 siunn7, an2-ne1 tsiah4 kau1 u7 ping5-iu2, hoo7 gua2 tsit-tsun7 pian3-tso3 tsiok4 u7 lang5-ian5."
        ],
        [
          "老師，我感謝你。",
          "Lau7-su1, gua2 kam2-sia7 li2."
        ],
        [
          "祝你",
          "Tsiok4 li2"
        ],
        [
          "教師節快樂！",
          "Kau3-su1-tsiat4 khuai3-lok8!"
        ],
        [
          "學生",
          "Hak8-sing1"
        ],
        [
          "文華敬上",
          "Bun5-hua5 king3 siong7"
        ],
        [
          "九月二十五",
          "Kau2-gueh8 ji7-tsap8-goo7"
        ]
      ],
      "篇名": "第一課  老師，感謝你"
    },
    {
      "段": [
        [
          "逐工笑微微，[毛^火] 阮過車路，為著阮的安全，恁付出愛心佮時間，無論透風抑是落雨，攏毋驚艱苦徛佇遐。",
          "Tak8-kang1 tshio3-bi1-bi1, tshua7 guan2 kue3 tshia1-loo7, ui7 tioh8 guan2 e5 an1-tsuan5, lin2 hu3-tshut4 ai3-sim1 kah4 si5-kan1, bo5-lun7 thau3-hong1 iah8-si7 loh8-hoo7, long2 m7 kiann1 kan1-khoo2 khia7 ti7 hia1."
        ],
        [
          "因為有恁的犧牲，阮才會當快快樂樂去學校，平平安安倒轉來。",
          "In1-ui7 u7 lin2 e5 hi1-sing1, guan2 tsiah4 e7-tang3 khuai3-khuai3-lok8-lok8 khi3 hak8-hau7, ping5-ping5-an1-an1 to3-tng2--lai5."
        ],
        [
          "愛心媽媽，多謝恁，多謝恁的陪伴佮照顧。",
          "Ai3-sim1 ma1-ma1, to1-sia7 lin2, to1-sia7 lin2 e5 pue5-phuann7 kah4 tsiau3-koo3."
        ]
      ],
      "篇名": "第二課  愛心媽媽"
    },
    {
      "段": [
        [
          "我有一个好朋友，會陪我唱歌，嘛會陪我行棋。你敢知影伊的名字？我有一个好朋友，會陪我畫圖，嘛會陪我讀冊。你敢知影伊的名字？我的好朋友，學問濟，消息通，聽我共你講，「電腦」就是伊的名。",
          "Gua2 u7tsit8e5ho2-ping5-iu2, e7 pue5 gua2 tshiunn3-kua1, ma7 e7 pue5 gua2 kiann5-ki5. li2 kam2 tsai1-iann2 i1e5 mia5-ji7? gua2 u7tsit8e5ho2-ping5-iu2, e7 pue5 gua2 ue7-too5, ma7 e7 pue5 gua2 thak8-tsheh4. li2 kam2 tsai1-iann2 i1e5 mia5-ji7? gua2e5 ho2-ping5-iu2, hak8-bun7 tse7, siau1-sit4thong1, thiann1gua2 ka7 li2 kong2, 'tian7-nau2' tio7-si7 i1e5 mia5."
        ]
      ],
      "篇名": "第三課  我的好朋友"
    },
    {
      "段": [
        [
          "扑矸轆，扑矸轆，索仔纏身軀，扑出去，輾輾轉，轉來轉去，親像咧跳舞。扑矸轆，扑矸轆，若咧變把戲，我來扑，你來釘，釘來釘去，看啥倒落去。扑矸轆，扑矸轆，愈扑愈快樂，好朋友，來相約，逐家做伙，歡喜扑矸轆。",
          "Phah4-kan1-lok8, phah4-kan1-lok8, soh4-a2 tinn5 sin1-khu1, phah4--tshut4-khi3 , lian3-lian3-tng2, tng2 lai5 tng2 khi3, tshin1-tshiunn7 ti7 thiau3-bu2. phah4-kan1-lok8, phah4-kan1-lok8, na7 leh4 pian3-pa2-hi3, gua2 lai5 phah4, li2 lai5 ting3, ting3 lai5 ting3 khi3, khuann3 siann2 to2--loh8-khi3. phah4-kan1-lok8, phah4-kan1-lok8, lu2 phah4 lu2 khuai3-lok8, ho2-ping5-iu2, lai5 sio1-iok4, tak8-ke1 tso3-hue2, huann1-hi2 phah4-kan1-lok8."
        ]
      ],
      "篇名": "第四課  扑矸轆"
    },
    {
      "段": [
        [
          "轉來故鄉過好年，甜粿發粿芳擱甜，紅紅春聯貼雙平，逐家歡喜大團圓。鬧熱滾滾過年暝，歸家圍爐食腥臊，向著序大講好話，歡歡喜喜領紅包，正月初一放連炮，恭喜逐家大賺錢，新鞋新衫穿媠媠，上界快樂是過年。",
          "Tng2 lai5 koo3-hiong1 kue3-ho2-ni5, tinn1-kue2 huat4-kue2 phang1 koh4 tinn1, ang5-ang5 tshun1-lian5 tah4 siang1-ping5, tak8-ke1 huann1-hi2 tua7-thuan5-inn5. lau7-jiat8-kun2-kun2 kue3-ni5-mi5, kui1 ke1 ui5-loo5 tsiah8 tshenn1-tshau1, hiong3 tioh8 si7-tua7 kong2-ho2-ue7, huann1-huann1-hi2-hi2 nia2 ang5-pau1, tsiann1-gueh8 tshe1-it4 pang3 lian5-phau3, kiong1-hi2 tak8-ke1 tua7-than3-tsinn5, sin1 e5 sin1 sann1 tshing7 sui2-sui2, siong7-kai3 khuai3-lok8 si7 kue3-ni5."
        ]
      ],
      "篇名": "第五課  轉來故鄉過年"
    }
  ]
}
