{
  "出版年": "2007",
  "出版者": "翰林出版事業股份有限公司",
  "年級別": "二上",
  "文類": "教材",
  "書名": "臺語第3冊",
  "書寫系統": "漢字",
  "資料": [
    {
      "段": [
        [
          "八月十五中秋暝，天頂月娘光擱圓，桂花清芳風微微，規家快樂大團圓。柚仔文旦酸甘甜，月餅好食真歡喜，阿公講古足趣味，逐家聽到笑瞇瞇。",
          "Pueh4--gueh8 tsap8-goo7 tiong-tshiu1 mi5, thinn1-ting2 gueh8-niu5 kng1 koh4 inn5, kui3-hue1 tshing1-phang1 hong1 bi5-bi5, kui1 ke1 khuai3-lok8 tua7-thuan5-uan5. iu7-a2 bun5-tan3 sng1-kam1-tinn1, gueh8-piann2 ho2-tsiah8 tsin1 huann1-hi2, a1-kong1 kong2-koo2 tsiok4 tshu3-bi7, tak8-ke1 thiann1 kah4 tshio3-bi1-bi1."
        ]
      ],
      "篇名": "第一課  中秋暝"
    },
    {
      "段": [
        [
          "風吹，風吹，愈揪你愈飛，飛去赫懸的天頂，敢有看著懸懸的山佮嶺？風吹，風吹，愈揪你愈飛，飛去赫遠的所在，敢有聽著輕輕的水流聲？",
          "Hong1-tshue1, hong1-tshue1, lu2 khiu2 li2 lu2 pue1, pue1 khi3 hiah4 kuan5 e5 thinn1-ting2, kam2 u7 khuann3 tioh8 kuan5-kuan5 e5 suann1 kah4 nia2? Hong1-tshue1, hong1-tshue1, lu2 khiu2 li2 lu2 pue1, pue1 khi3 hiah4 hng7 e5 soo2-tsai7, kam2 u7 thiann1 tioh8 khin1-khin1 e5 tsui2-lau5 siann1?"
        ]
      ],
      "篇名": "第二課  風吹"
    },
    {
      "段": [
        [
          "臺灣是一个寶島，規年迵天出水果。西瓜、王梨佮葡萄，菝仔、蓮霧佮芎蕉，大大細細攏知影，臺灣水果世界好。",
          "Tai5-uan5 si7 tsit8 e5 po2-to2, kui1-ni5-thang3-thinn1 tshut4 tsui2-ko2. si1-kue1, ong5-lai5 kah4 pho5-to5, pat8-la2, lian2-bu7 kah4 king1-tsio1, tua7-tua7-se3-se3 long2 tsai1-iann2, tai5-uan5 tsui2-ko2 se3-kai3 ho2."
        ]
      ],
      "篇名": "第三課  臺灣的水果"
    },
    {
      "段": [
        [
          "拜一，猴山仔，削鉛筆。拜二，猴山仔，學寫字。拜三，猴山仔，穿新衫。拜四，猴山仔，搬大戲。拜五，猴山仔，去掘芋。拜六，猴山仔，擘菱角。禮拜，猴山仔，想發財，捾謝籃，去拜拜。",
          "Pai3-it4, kau5-san1-a2, siah4 ian5-pit4. pai3-ji7, kau5-san1-a2, oh8 sia2-ji7. pai3-sann1, kau5-san1-a2, tshing7 sin1-sann1. pai3-si3, kau5-san1-a2, puann1 tua7-hi3. pai3-goo7, kau5-san1-a2, khi3 kut8 oo7. pai3-lak8, kau5-san1-a2, peh4 ling5-kak4. le2-pai3, kau5-san1-a2, siunn7 huat4-tsai5, kuann7 sia7-na5, khi3 pai3-pai3."
        ]
      ],
      "篇名": "第四課  猴山仔"
    },
    {
      "段": [
        [
          "歇睏日，逐家作伙來摒掃。爸爸拭窗仔門，媽媽摒灶跤，阿姐款房間，阿兄清便所，小妹沃花草，小弟摒糞埽。那摒掃，那開講，真趣味，實在真趣味！",
          "Hioh4-khun3-jit8, tak8-ke1 tso3-hue2 lai5 piann3-sau3. pa1-pa1 tshit4 thang1-a2-mng5, ma1-ma1 piann3 tsau3-kha1, a1-tsi2 khuan2 pang5-king1, a1-hiann1 tshing1 pian7-soo2, sio2-be7 ak4 hue1-tshau2, sio2-ti7 piann3 pun3-so3. na2 piann3-sau3, na2 khai1-kang2, tsin1 tshu3-bi7, sit8-tsai7 tsin1 tshu3-bi7!"
        ]
      ],
      "篇名": "第五課  摒掃真趣味"
    }
  ]
}
