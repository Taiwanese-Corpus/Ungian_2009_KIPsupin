{
  "出版年": "2002",
  "出版者": "澎湖縣政府",
  "年級別": "一上",
  "文類": "教材",
  "書名": "澎湖縣國民小學鄉土語言閩南語教材一上試用本",
  "書寫系統": "漢字",
  "資料": [
    {
      "段": [
        [
          "塗豆園，種塗豆",
          "Thoo5-tau7 hng5, tsing3 thoo5-tau7"
        ],
        [
          "塗豆開花釘落塗",
          "Thoo5-tau7 khui1-hue1 ting3 loh8 thoo5"
        ],
        [
          "塗豆結籽成弓鞋",
          "Thoo5-tau7 kiat4-tsi2 sing5 kiong1-e5"
        ],
        [
          "丁香脯，炒塗豆",
          "Ting1-hiunn1 poo2, tsha2 thoo5-tau7"
        ],
        [
          "食滿喙香香香",
          "Tsiah8 kah4 mua2-tshui3 phang1-phang1-phang1"
        ]
      ],
      "篇名": "第一課 種塗豆"
    },
    {
      "段": [
        [
          "菜豆開花成蝶婆",
          "Tshai3-tau7 khui1-hue1 sing5 iah8-po5"
        ],
        [
          "菜豆密密規硓[石+古]",
          "Tshai3-tau7 ba7-ba7 kui1lo2-koo2"
        ],
        [
          "挽一把送姑婆",
          "Ban2 tsit8 pe2 sang3 koo1-po5"
        ],
        [
          "姑婆若食若呵咾",
          "Koo1-po5 na7 tsiah8 na7 o1-lo2"
        ]
      ],
      "篇名": "第二課 菜豆"
    },
    {
      "段": [
        [
          "一魟，二虎，",
          "It4 hang1, ji7 hoo2,"
        ],
        [
          "三沙毛，四枋午，",
          "Sann1 sua1-mng5, si3 pang1-ngoo2,"
        ],
        [
          "楊呃仔無名",
          "Iunn5-eh4-a2 bo5 mia5"
        ],
        [
          "鑿著哭俺娘。",
          "Tshak8 tioh8 khau3 an2-nia5."
        ],
        [
          "你掠魚，我來刣",
          "Li2 liah8 hi5, gua2 lai5 thai5"
        ],
        [
          "欲食你就趕緊來。",
          "Bueh4 tsiah8 li2 tsiu7 kuann2-kin2 lai5."
        ]
      ],
      "篇名": "第三課 海中魚"
    },
    {
      "段": [
        [
          "一年个悾悾",
          "It4 ni5 e5 khong1-khong1"
        ],
        [
          "二年个孫悟空",
          "Ji7 ni5 e5 sun1-ngoo7-khong1"
        ],
        [
          "三年个吐劍光",
          "Sann1 ni5 e5 thoo2 kiam3-kong1"
        ],
        [
          "四年个愛膨風",
          "Si3 ni5 e5 ai3 phong3-hong1"
        ],
        [
          "五年个上帝公",
          "Goo7 ni5 e5 siong7-te3-kong1"
        ],
        [
          "六年个閻羅王",
          "Lak8 ni5 e5 giam5-lo5-ong5"
        ]
      ],
      "篇名": "第四課 一年个悾悾"
    },
    {
      "段": [
        [
          "一个炒米香，二个炒韭菜，",
          "It4 e5 tsha2 bi2-phang1, ji7 e5 tsha2 ku2-tshai3,"
        ],
        [
          "三个沖沖滾，四个炒米粉，",
          "Sann1 e5 tshiang7-tshiang7-kun2, si3 e5 tsha2 bi2-hun2,"
        ],
        [
          "五个五將軍，六个六子孫，",
          "Goo7 e5 goo7 tsiong1-kun1, lak8 e5 lak8 kiann2-sun1,"
        ],
        [
          "七个蚵仔煮麵線，",
          "Tshit4 e5 o5-a2 tsu2 mi7-suann3,"
        ],
        [
          "八个講伊欲分一半，",
          "peh4 e5 kong2 i1 bueh4 pun1 tsit8-puann3,"
        ],
        [
          "九个九嬸婆，",
          "Kau2 e5 kau2-tsim2-po5,"
        ],
        [
          "十个撞大鑼，",
          "tsap8 e5 long3 tua7-lo5,"
        ],
        [
          "拍你千  拍你萬",
          "Phah4 li2 tshing1  phah4 li2 ban7"
        ],
        [
          "拍你一千零五萬",
          "Phah4 li2 tsit8-tshing1 khong3 goo7-ban7"
        ],
        [
          "羞羞羞見笑  臆輸毋甘願",
          "Tshiu1-tshiu1-tshiu be7-kian3-siau3 ioh4 su1 m7 kam1-guan7"
        ],
        [
          "奕輸起哮龜  毋甘願  起哮龜",
          "I7 su1 khi2 he1-ku1 m7 kam1-guan7 khi2 he1-ku1"
        ],
        [
          "我欲來去投老師  投老師",
          "Gua2 beh4 lai5-khu3 tau5 lau7-su1  tau5 lau7-su1"
        ]
      ],
      "篇名": "第五課 一个炒米香"
    },
    {
      "段": [
        [
          "火金姑  火金姑",
          "He2-kim1-koo1  he2-kim1-koo1"
        ],
        [
          "頭紅紅  翅烏烏",
          "Thau5 ang5-ang5  sit8 oo1-oo1"
        ],
        [
          "定定覕佇草仔埔",
          "Tiann7-tiann7 bih4 ti7 tshau2-a2-poo1"
        ],
        [
          "一葩電火藏佇腹肚",
          "Tsit8 pha1 tian7-he2 tshang3 ti7 pak4-too2"
        ],
        [
          "暗時通好去[毛^火]某",
          "Am3-si5 thang1-ho2 khu3 tshua7-boo2"
        ]
      ],
      "篇名": "第六課 火金姑"
    },
    {
      "段": [
        [
          "澎湖  澎湖  真好耍",
          "Phinn5-oo5 phinn5-oo5 tsin1 ho2-sng2"
        ],
        [
          "好吃个物件報你知",
          "Ho2-tsiah8 e5 mih8-kiann7 po3 li2 tsai1"
        ],
        [
          "赤崁个丁香，",
          "Tshiah4-kham3 e5 ting1-hiunn1,"
        ],
        [
          "東衛个金瓜，",
          "Tang1-ue7 e5 kim1-kue1,"
        ],
        [
          "鼎灣个芹菜，",
          "Tiann2-uan5 e5 khun5-tshai3,"
        ],
        [
          "西吉个菜脯，",
          "Sai1-kiat4 e5 tshai3-poo2,"
        ],
        [
          "西嶼个塗豆，",
          "Sai1-su7 e5 thoo5-tau7,"
        ],
        [
          "後寮嘉寶瓜。",
          "Au7-liau5 ka-po2-kue1."
        ],
        [
          "乎你食笑咍咍！",
          "Hoo7 li2 tsiah8 kah4 tshio3-hai1-hai1!"
        ]
      ],
      "篇名": "第七課 澎湖特產"
    },
    {
      "段": [
        [
          "煎仔煎甜粿；",
          "Tsian1 a2 tsian1 tinn1-kue2;"
        ],
        [
          "煎看陀一塊，",
          "Tsian1 khuann3 to2 tsit8 te3,"
        ],
        [
          "臭焦兼[火+著]火。",
          "Tshau3-ta1 kiam1 toh8-he2."
        ]
      ],
      "篇名": "第八課 煎仔煎甜粿"
    }
  ]
}
