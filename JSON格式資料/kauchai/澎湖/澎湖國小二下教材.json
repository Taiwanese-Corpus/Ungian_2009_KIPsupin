{
  "出版年": "2002",
  "出版者": "澎湖縣政府",
  "年級別": "二下",
  "文類": "教材",
  "書名": "澎湖縣國民小學鄉土語言閩南語教材二下試用本",
  "書寫系統": "漢字",
  "資料": [
    {
      "段": [
        [
          "上元瞑，真趣味，",
          "Siong7-guan5 mi5, tsin1 tshu3-bi7,"
        ],
        [
          "佛桌頂排滿滿是。",
          "Put8-toh4-ting2 pai5 kah4 mua2-mua2-si7."
        ],
        [
          "若是想欲提轉去，",
          "Na7 si7 siunn7-beh4 theh8--tng2-khu3,"
        ],
        [
          "請你跋桮來請示。",
          "Tshiann2 li2 puah8-pue1 lai5 tshing2-si7."
        ]
      ],
      "篇名": "第一課 來跋桮"
    },
    {
      "段": [
        [
          "暗瞑暗眠摸，",
          "Am3-mi5 am3-bin5-bong1,"
        ],
        [
          "少年朋友踅玲瓏，",
          "Siau3-lian5 ping5-iu2 seh8-lin1-long1,"
        ],
        [
          "踅到田園四處摸。",
          "Seh8 kau3 tshan5-hng5 si3-ke3 bong1."
        ],
        [
          "原來是：",
          "Guan5-lai5 si7:"
        ],
        [
          "偷挽蔥，想欲嫁好翁；",
          "Thau1 ban2 tshang1, siunn7-beh4 ke3 ho2 ang1;"
        ],
        [
          "偷挽菜，想欲嫁好婿；",
          "Thau1 ban2 tshai3, siunn7-beh4 ke3 ho2 sai3;"
        ],
        [
          "偷硓[石+古]，想欲得好某。",
          "Thau1 lo2-koo2, siunn7-beh4 tit4 ho2 boo2."
        ]
      ],
      "篇名": "第二課 偷硓[石+古]"
    },
    {
      "段": [
        [
          "唸歌唱曲逐家來，",
          "Liam7-kua1 tshiunn3-khik4 tak8-ke1 lai5,"
        ],
        [
          "相招湊陣唱恁知，",
          "Sio1-tsio1 tau3-tin7 tshiunn3 lin2 tsai1,"
        ],
        [
          "臭臊成，煮鹹菜，",
          "Tshau3-tsho1 sing5, tsu2 kiam5-tshai3,"
        ],
        [
          "燒燒一碗來，",
          "Sio1-sio1 tsit8 uann2 lai5,"
        ],
        [
          "冷冷阮無愛，",
          "Ling2-ling2 guan2 bo5-ai3,"
        ],
        [
          "冷冷阮無愛，",
          "Ling2-ling2 guan2 bo5-ai3,"
        ],
        [
          "這是上等个澎湖菜。",
          "Tse1 si7 siong7-ting2 e5 phinn5-oo5 tshai3."
        ]
      ],
      "篇名": "第三課 臭臊成"
    },
    {
      "段": [
        [
          "澎湖海產通人知，",
          "Phinn5-oo5 hai2-san2 thong1-lang5-tsai1,"
        ],
        [
          "物件好食人人愛。",
          "Mih8-kiann7 ho2-tsiah8 lang5-lang5 ai3."
        ],
        [
          "身軀滑溜溜，",
          "Sing1-khu1 kut8-liu1-liu1,"
        ],
        [
          "會藏擱會勼，",
          "E7 tshang3 koh4 e7 ku1 ,"
        ],
        [
          "[火+君]枸杞補目睭。",
          "Kun5 koo2-ki2 poo2 bak8-tsiu1."
        ],
        [
          "臆著毋甘休。",
          "Ioh4 bue7-toh8 m7-kam1 hiu1."
        ]
      ],
      "篇名": "第四課 身軀滑溜溜"
    },
    {
      "段": [
        [
          "這項物件真正好，",
          "Tsit4 hang7 mih8-kiann7 tsin1-tsiann3 ho2,"
        ],
        [
          "這家食了攏呵咾，",
          "Tsit4 ke1 tsiah8 liau2 long2 o1-lo2,"
        ],
        [
          "這嘛我講予你臆，",
          "Tsit4-ma7 gua2 kong2 hoo7 li2 ioh4,"
        ],
        [
          "請你就愛斟酌聽：",
          "Tshiann2 li2 tsiu7 ai3 tsim1-tsiok4 thiann1:"
        ],
        [
          "一塊看著烏趖趖，",
          "Tsit8 te3 khuann3 tioh8 oo1-so5-so5,"
        ],
        [
          "擱甜擱[食+丘]軟膏膏。",
          "Koh4 tinn1 koh4 khiu7 nng2-ko5-ko5."
        ],
        [
          "配茶、宵夜攏總好，",
          "Phe3-te5, siau1-ia7 long2-tsong2 ho2,"
        ],
        [
          "欲食趕緊來澎湖。",
          "Beh4 tsiah8 kuann2-kin2 lai5 phinn5-oo5."
        ]
      ],
      "篇名": "第五課 一塊烏趖趖"
    },
    {
      "段": [
        [
          "阿嬤一日到暗踅踅唸",
          "A1-ma2 tsit8 jit8 kau3 am3 seh8-seh8-liam7"
        ],
        [
          "阿公聽是耳仔發炎",
          "A1-kong1 thiann kah4 si7 hinn7-a2 huat4-iam7"
        ],
        [
          "阿爸看是喙恬恬",
          "A1-pa1 khuann3 kah4 si7 tshui3 tiam7-tiam7"
        ],
        [
          "若親像「澎湖菜瓜」",
          "Na7 tshin1-tshiunn7 “phinn5-oo5 tshai3-kue1”"
        ],
        [
          "赫「十捻」",
          "Hiah4 “tsap8-liam3”"
        ],
        [
          "早慢是會予人嫌",
          "Tsa2-ban7 si7 e7 hoo7 lang5 hiam5"
        ]
      ],
      "篇名": "第六課 澎湖菜瓜"
    },
    {
      "段": [
        [
          "為著三頓毋免餉",
          "Ui7 tioh8 sann1-tng3 m7 bian2 hiong3"
        ],
        [
          "擔風受湧是平常",
          "Tann1-hong1 siu7-ing2 si7 ping5-siong5"
        ],
        [
          "西嶼嚮仔半瞑起嚷",
          "Sai1-su7 hiang2-a2 puann3-mi5 peh4 khi2 liong2"
        ],
        [
          "攏是為著生活來設想",
          "Long2 si7 ui7 tioh8 sing1-uah8 lai5 siat4-siong2"
        ]
      ],
      "篇名": "第七課 西嶼嚮仔"
    },
    {
      "段": [
        [
          "澎湖查某",
          "Phinn5-oo5 tsa1-boo2"
        ],
        [
          "毋驚風飛沙",
          "M7 kiann1 hong1-pe1-sua1"
        ],
        [
          "毋驚日頭大",
          "M7 kiann1 jit8-thau5 tua7"
        ],
        [
          "掩面戴笠虛花",
          "Am1-bin7 ti3 lueh8 bue7 hi1-hua1"
        ],
        [
          "人講",
          "lang5 kong2"
        ],
        [
          "澎湖查某台灣牛",
          "Phinn5-oo5 tsa1-boo2 tai5-uan5 gu5"
        ],
        [
          "為著顧腹肚",
          "Ui7 tioh8 koo3 pak4-too2"
        ],
        [
          "上山硩蕃薯",
          "Tsiunn7-suann1 teh4 han1-tsu5"
        ],
        [
          "落海去掠魚",
          "Loh8-hai2 khi3 liah8-hu5"
        ]
      ],
      "篇名": "第八課 澎湖查某"
    }
  ]
}
