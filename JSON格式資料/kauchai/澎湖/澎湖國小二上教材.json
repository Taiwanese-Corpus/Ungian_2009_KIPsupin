{
  "出版年": "2002",
  "出版者": "澎湖縣政府",
  "年級別": "二上",
  "文類": "教材",
  "書名": "澎湖縣國民小學鄉土語言閩南語教材二上試用本",
  "書寫系統": "漢字",
  "資料": [
    {
      "段": [
        [
          "我是一个澎湖人，",
          "Gua2 si7 tsit8 e5 phinn5-oo5 lang5,"
        ],
        [
          "阮兜蹛佇澎湖縣。",
          "Guan2 tau1 tua3 ti7 phinn5-oo5-kuan7."
        ],
        [
          "這裡是一个好所在，",
          "Tse1-nih8 si7 tsit8 e5 ho2-soo2-tsai7,"
        ],
        [
          "人人呵咾人人愛。",
          "Lang5-lang5 o1-lo2 lang5-lang5 ai3."
        ],
        [
          "澎湖四面攏是海，",
          "Phinn5-oo5 si3-bin7 long2 si7 hai2,"
        ],
        [
          "風景實在真[禾+黑]，",
          "Hong1-king2 sit8-tsai7 tsin1 bue7-bai2,"
        ],
        [
          "海產好食通人知",
          "Hai2-san2 ho2-tsiah8 thong1-lang5-tsai1"
        ],
        [
          "歡迎大家湊陣來。",
          "Huan1-ging5 tai7-ke1 tau3-tin7 lai5."
        ]
      ],
      "篇名": "第一課 我是澎湖人"
    },
    {
      "段": [
        [
          "澎湖塗豆上出名，",
          "Phinn5-oo5 thoo5-tau7 siong7 tshut4-mia5,"
        ],
        [
          "大人囡仔攏愛食。",
          "Tua7-lang5 gin2-a2 long2 ai3 tsiah8."
        ],
        [
          "囡仔兄，食塗豆，",
          "Gin2-a2-hiann1, tsiah8 thoo5-tau7,"
        ],
        [
          "食到巧巧巧；",
          "Tsiah8 kau3 khiau2-khiau2-khiau2;."
        ],
        [
          "老大人，食塗豆，",
          "Lau7-tua7-lang5, tsiah8 thoo5-tau7,"
        ],
        [
          "食到老老老。",
          "Tsiah8 kau3 lau7-lau7-lau7"
        ]
      ],
      "篇名": "第二課 食塗豆"
    },
    {
      "段": [
        [
          "風茹茶，風茹茶，",
          "Hong1-ju5-te5, hong1-ju5-te5,"
        ],
        [
          "我上愛啉風茹茶。",
          "Gua2 siong7 ai3 lim1 hong1-ju5-te5."
        ],
        [
          "阿公、阿嬤佮阿姊，",
          "A1-kong1, a1-ma2 kah4 a1-tsi2,"
        ],
        [
          "阿爸、阿母、觀光客，",
          "A1-pa1, a1-bu2, kuan1-kong1-kheh4,"
        ],
        [
          "一杯啉了擱一杯",
          "Tsit8 pue1 lim1 liau2 koh4 tsit8 pue1"
        ],
        [
          "逐家攏愛風茹茶。",
          "Tak8-ke1 long2 ai3 hong1-ju5-te5."
        ]
      ],
      "篇名": "第三課 風茹茶"
    },
    {
      "段": [
        [
          "喂喂喂，買啥貨？",
          "Ue5-ue5-ue5, bue2 siann2-he3?"
        ],
        [
          "澎湖个，澎湖个，",
          "Phinn5-oo5 e5, phinn5-oo5 e5,"
        ],
        [
          "澎湖个瓜：",
          "Phinn5-oo5 e5 kue1:"
        ],
        [
          "澎湖个菜瓜，澎湖个瓜；",
          "Phinn5-oo5 e5 tshai3-kue1, phinn5-oo5 e5 kue1;"
        ],
        [
          "澎湖个金瓜，澎湖个瓜；",
          "Phinn5-oo5 e5 kim1-kue1, phinn5-oo5 e5 kue1;"
        ],
        [
          "澎湖个嘉寶瓜，澎湖个瓜。",
          "Phinn5-oo5 e5 ka1-po2-kue1, phinn5-oo5 e5 kue1."
        ]
      ],
      "篇名": "第四課 澎湖个瓜"
    },
    {
      "段": [
        [
          "風星風星",
          "Hong1-tshinn1 hong1-tshinn1"
        ],
        [
          "飛呀飛",
          "Pe1 ia1 pe1"
        ],
        [
          "飛過天邊",
          "Pe1 ke3 thinn1-pinn1"
        ],
        [
          "飛過海墘",
          "Pe1 ke3 hai2-kinn5"
        ],
        [
          "請問風星",
          "tshiann2-mng7 hong1-tshinn1"
        ],
        [
          "澎湖个景緻",
          "Phinn5-oo5 e5 king2-ti3"
        ],
        [
          "敢有媠像詩篇",
          "Kam2 u7 sui2 kah4 tshiunn7 si1-phinn1"
        ]
      ],
      "篇名": "第五課 放風星（風吹）"
    },
    {
      "段": [
        [
          "「澎湖風，基隆雨」，",
          "“Phinn5-oo5-hong1, ke1-lang5-hoo7”,"
        ],
        [
          "蹛澎湖都食風飛沙，",
          "Tua3 phinn5-oo5 to1 tsiah8 hong1-pe1-sua1,"
        ],
        [
          "蹛基隆都要揭雨傘。",
          "Tua3 ke1-lang5 to1 ai3 giah8 hoo7-suann3."
        ],
        [
          "毋驚、毋驚、我毋驚，",
          "M7 kiann1, m7 kiann1, gua2 m7 kiann1,"
        ],
        [
          "毋驚風，毋驚雨，",
          "m7 kiann1 hong1, m7 kiann1 hoo7,"
        ],
        [
          "我愛蹛基隆，",
          "Gua2 ai3 tua3 ke1-lang5,"
        ],
        [
          "我愛蹛澎湖。",
          "Gua2 ai3 tua3 phinn5-oo5."
        ]
      ],
      "篇名": "第六課 澎湖風"
    },
    {
      "段": [
        [
          "白矸貯烏棗",
          "Peh8 kan1 tue2 oo1-tso2"
        ],
        [
          "日時開暗時鎖",
          "Jit8-si5 khui1 am3-si5 so2"
        ],
        [
          "人人攏有這對寶",
          "Lang5-lang5 long2 u7 tsit4 tui3 po2"
        ],
        [
          "咱來做伙臆好毋好",
          "Lan2 lai5 tso3-hue2 ioh4 ho2 m7 ho2"
        ]
      ],
      "篇名": "第七課 我有一對寶"
    },
    {
      "段": [
        [
          "冬節烏",
          "Tang1-tseh4 oo1"
        ],
        [
          "較肥豬跤箍",
          "Khah4 pui5 tu1-kha1-khoo1"
        ],
        [
          "好食擱人人褒",
          "Ho2-tsiah8 koh4 lang5-lang5 po1"
        ],
        [
          "烏仔魚煮麵線",
          "Oo1-a2-hu5 tsu2 mi7-suann3"
        ],
        [
          "食著倒落躽",
          "Tsiah8 bue7-toh8 to2 loh8 noa3"
        ],
        [
          "食著會起來看",
          "Tsiah8 tioh8 e7 peh4 khi2 lai5 khuann3"
        ]
      ],
      "篇名": "第八課 冬節烏"
    }
  ]
}
