{
  "出版年": "2005",
  "出版者": "階梯股份有限公司",
  "年級別": "二上",
  "文類": "教材",
  "書名": "階梯臺語讀本第三冊",
  "書寫系統": "漢羅",
  "資料": [
    {
      "段": [
        [
          "冊本、冊墊、簿仔、鉛筆盒仔，",
          "Tsheh4-pun2, tsheh4-tsu7, phoo7-a2, ian5-pit4 ap8-a2,"
        ],
        [
          "Tue3阿明去學校讀冊。",
          "Tue3 a1-bing5 khi3 hak8-hau7 thak8-tsheh4."
        ],
        [
          "爬樓梯，一kuan5一低，",
          "Peh4 lau5-thui1, tsit8 kuan5 tsit8 ke7,"
        ],
        [
          "行一步，跳一下，",
          "Kiann5 tsit8 poo7, thiau3 tsit8 e7,"
        ],
        [
          "向前轉彎teh4踏腳花。",
          "Hiong3-tsian5 tng2-uan1 teh4 tah8-kha1-hue1."
        ]
      ],
      "篇名": "第一課、冊包e5舞會"
    },
    {
      "段": [
        [
          "鴨微仔呱呱呱，",
          "Ah4-bi5-a2 kua1-kua1-kua1,"
        ],
        [
          "雞角仔咯咯咯，",
          "Ke1-kak4-a2 kok4-kok4-kok4,"
        ],
        [
          "竹田嬰咻咻咻。",
          "Tik4-tshan5-enn1 siu2-siu2-siu2."
        ],
        [
          "恐龍大戰飛凌機，",
          "Khiong2-liong5 tai7-tsian3 pue1-ling5-ki1,"
        ],
        [
          "猴山仔moh4樹枝，",
          "Kau5-san1-a2 moh4 tshiu7-ki1,"
        ],
        [
          "Pa-pi娃娃pha-li pha-li。",
          "Pa-pi ua-ua pha-li pha-li."
        ]
      ],
      "篇名": "第二課、Tshit4-tho5物仔"
    },
    {
      "段": [
        [
          "阿姑kah4阿丈來相找",
          "A1-koo1 kah4 a1-tiunn7 lai5 sio-tshue7"
        ],
        [
          "阿伯牽阿姆來阮兜坐，",
          "A1-peh4 khan1 a1-m2 lai5 gun2 tau tse7,"
        ],
        [
          "阿叔招阿嬸過來食茶。",
          "A1-tsik4 tsio1 a1-tsim2 kue3 lai5 tsiah8-te5."
        ],
        [
          "阿舅tshua7阿妗來hing1粿，",
          "A1-ku7 tshua7 a1-kim7 lai5 hing1-kue2,"
        ],
        [
          "阿姨灶腳ham7媽媽講細聲話，",
          "A1-i5 tsau3-kha1 ham7 ma1-ma1 kong2 se3-siann1-ue7,"
        ],
        [
          "我上愛表兄tshua7我去放風吹。",
          "Gua2 siong7 ai3 piau2-hiann1 tshua7 gua2 khi3 pang3-hong1-tshue1."
        ]
      ],
      "篇名": "第三課、親成來相找"
    },
    {
      "段": [
        [
          "菱角菱角像牛角，",
          "Ling5-kak4 ling5-kak4 tshiunn7 gu5-kak4,"
        ],
        [
          "尾尖尖、雙頭翹，",
          "Bue2 tsiam1-tsiam1, siang1-thau5 khiau3,"
        ],
        [
          "皮烏烏、掛硬殼。",
          "Phue5 oo1-oo1, kua3 nge7-khak4."
        ],
        [
          "菱角菱角像嘴唇，",
          "Ling5-kak4 ling5-kak4 tshiunn7 tshui3-tun5,"
        ],
        [
          "肉白白，thang1好提來[君^火]。",
          "Bah4 peh8-peh8, thang-ho2 theh8 lai5 kun5."
        ]
      ],
      "篇名": "第四課、菱角"
    },
    {
      "段": [
        [
          "Seh8夜市，無稀奇，",
          "Seh8 ia7-tshi7, bo5 hi1-ki5,"
        ],
        [
          "Hoo5金魚上趣味。",
          "Hoo5 kim1-hi5 siong7 tshu3-bi7."
        ],
        [
          "手提hoo5網hoo5金魚，",
          "Tshiu2 theh8 hoo5 bang7 hoo5 kim1-hi5,"
        ],
        [
          "一尾一尾一對一對鑽來鑽去。",
          "Tsit8 bue2 tsit8 bue2 tsit8 tui3 tsit8 tui3 nng3 lai5 nng3 khi3."
        ],
        [
          "Hoo5著金魚，真歡喜，",
          "Hoo5 tioh8 kim1-hi5, tsin1 huann1-hi2,"
        ],
        [
          "Hoo5無金魚，足想beh4",
          "Hoo5 bo5 kim1-hi5, tsiok4 siunn7 beh4"
        ],
        [
          "買一尾轉去飼。",
          "Be2 tsit8 bue2 tng2 khi3 tshi7."
        ]
      ],
      "篇名": "第五課、Hoo5金魚"
    },
    {
      "段": [
        [
          "新年頭，舊年尾，",
          "Sin1-ni5-thau5, ku7-ni5-bue2,"
        ],
        [
          "家家戶戶點燈火。",
          "Ke1-ke1-hoo7-hoo7 tiam2 ting1-hue2."
        ],
        [
          "大大細細鬥做伙，",
          "Tua7-tua7-se3-se3 tau3 tso3-hue2,"
        ],
        [
          "圍爐食飯講笑詼。",
          "Ui5-loo5 tsiah8-png7 kong2 tshio3-khue1."
        ],
        [
          "新年頭，舊年尾，",
          "Sin1-ni5-thau5, ku7-ni5-bue2,"
        ],
        [
          "提紅包，穿sui2-sui2。",
          "Theh8 ang5-pau1, tshing7 sui2-sui2."
        ],
        [
          "阿公、阿媽上古錐，",
          "A1-kong1, a1-ma2 siong7 koo2-tsui1,"
        ],
        [
          "頭仔尾，攏是笑微微。",
          "Thau5-a2-bue2, long2 si7 tshio3-bi1-bi1."
        ]
      ],
      "篇名": "第六課、過年"
    },
    {
      "段": [
        [
          "有一群gin2-a2",
          "U7 tsit8 kun5 gin2-a2"
        ],
        [
          "Tua3 ti7山頂 kah4海邊，",
          "Tua3 ti7 suann1-ting2 kah4 hai2-pinn1,"
        ],
        [
          "In1唱好聽e5歌，in1 e5歌好聽，",
          "In1 tshiunn3 ho2-thiann1 e5 kua1, in1 e5 kua1 ho2-thiann1,"
        ],
        [
          "In1 e5聲足甜。",
          "In1 e5 siann1 tsiok4 tinn1."
        ],
        [
          "Buno人唱e5歌足好聽，足好聽。",
          "Buno-lang5 tshiunn3 e5 kua1 tsiok4 ho2-thiann1, tsiok4 ho2-thiann1."
        ],
        [
          "Abisu人唱e5歌足好聽，足好聽。",
          "Abisu-lang5 tshiunn3 e5 kua1 tsiok4 ho2-thiann1, tsiok4 ho2-thiann1."
        ]
      ],
      "篇名": "延伸教材一：唱歌e5朋友"
    },
    {
      "段": [
        [
          "羊仔爸爸e5頭殼有一對角",
          "Iunn5-a2 pa1-pah4 e5 thau5-khak4 u7 tsit8 tui3 kak4"
        ],
        [
          "一kha1籃仔吊ti7伊e5頭殼",
          "Tsit8 kha1 na5-a2 tiau3 ti7 i1 e5 thau5-khak4"
        ],
        [
          "籃仔內攏是好食e5水果",
          "Na5-a2 lai7 long2 si7 ho2-tsiah8 e5 tsui2-ko2"
        ],
        [
          "有時是膨柑、弓蕉",
          "U7-si5 si7 phong3-kam1, kin1-tsio1"
        ],
        [
          "你講是m7是足好笑",
          "Li2 kong2 si7 m7 si7 tsiok4 ho2-tshio3"
        ],
        [
          "有時是荔枝、西瓜",
          "U7-si5 si7 nai7-tsi1, si1-kue1"
        ],
        [
          "你講是m7是真笑詼",
          "Li2 kong2 si7 m7 si7 tsin1 tshio3-khue1"
        ]
      ],
      "篇名": "延伸教材二：羊仔爸爸買水果"
    }
  ]
}
