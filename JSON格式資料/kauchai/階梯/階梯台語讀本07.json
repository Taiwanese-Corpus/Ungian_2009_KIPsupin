{
  "出版年": "2005",
  "出版者": "階梯股份有限公司",
  "年級別": "四上",
  "文類": "教材",
  "書名": "階梯臺語讀本第七冊",
  "書寫系統": "漢羅",
  "資料": [
    {
      "段": [
        [
          "心愛e5阿公、阿媽：",
          "Sim1-ai3 e5 a1-kong1, a1-ma2:"
        ],
        [
          "過了暑假，",
          "Kue3 liau2 su2-ka2,"
        ],
        [
          "我koh4跳一年級a。",
          "Gua2 koh4 thiau3 tsit8 ni5-kip4 a."
        ],
        [
          "Tsit4個歇熱e7-tang3轉去庄腳",
          "Tsit4 e5 hioh4-juah8 e7-tang3 tng2 khi3 tsng1-kha1"
        ],
        [
          "Kah4阿公、阿媽鬥陣過，",
          "Kah4 a1-kong1, a1-ma2 tau3-tin7 kue3,"
        ],
        [
          "真正是足歡喜。",
          "Tsin1-tsiann3 si7 tsiok4 huann1-hi2."
        ],
        [
          "多謝阿公kah4阿媽",
          "To1-sia7 a1-kong1 kah4 a1-ma2"
        ],
        [
          "Lin2二人e5照顧，",
          "Lin2 nng7 lang5 e5 tsiau3-koo3,"
        ],
        [
          "我上數念kah4阿公",
          "Gua2 siong7 siau3-liam7 kah4 a1-kong1"
        ],
        [
          "做伙去溪水掠蝦仔，",
          "Tso3-hue2 khi3 khe1-tsui2 liah8 he5-a2,"
        ],
        [
          "阿媽煮e5菜有影真好食，",
          "A1-ma2 tsu2 e5 tshai3 u7-iann2 tsin1 ho2-tsiah8,"
        ],
        [
          "到tsit4-ma2我若想著",
          "Kau3 tsit4-ma2 gua2 na7 siunn7--tioh8"
        ],
        [
          "Ma7 iau2閣會流嘴nua7。",
          "Ma7 iau2-koh4 e7 lau5 tshui3-nua7."
        ],
        [
          "Ti7 tsia1我想beh4",
          "Ti7 tsia1 gua2 siunn7 beh4"
        ],
        [
          "Hoo7 lin2二人知影e5是，",
          "Hoo7 lin2 nng7 lang5 tsai1-iann2 e5 si7,"
        ],
        [
          "因為暑假kah4阿公阿媽tua3做伙，",
          "In1-ui7 su2-ka2 kah4 a1-kong1 a1-ma2 tua3 tso3-hue2,"
        ],
        [
          "我e5臺語進步真濟，",
          "Gua2 e5 tai5-gi2 tsin3-poo7 tsin1 tse7,"
        ],
        [
          "看著臺語老師，",
          "Khuann3 tioh8 tai5-gi2 lau7-su1,"
        ],
        [
          "我攏kah4伊講kah4 la3-la3叫。",
          "Gua2 long2 kah4 i1 kong2 kah4 la3-la3-kio3."
        ],
        [
          "阿公、阿媽，寫了tsit4張批，",
          "A1-kong1, a1-ma2, sia2 liau2 tsit4 tiunn1 phe1,"
        ],
        [
          "我會閣kha3電話hoo7 lin2，",
          "Gua2 e7 koh4 kha3 tian7-ue7 hoo7 lin2,"
        ],
        [
          "按呢to7 e7-tang3證明",
          "An2-ne1 to7 e7-tang3 tsing3-bing5"
        ],
        [
          "我e5臺語有二、三步a2啦！",
          "Gua2 e5 tai5-gi2 u7 nng7, sann1 poo3-a2 lah!"
        ],
        [
          "祝平安",
          "Tsiok4 ping5-an1"
        ],
        [
          "你e5心肝仔金孫",
          "Li2 e5 sim1-kuann1-a2 kim1-sun1"
        ],
        [
          "阿明敬上",
          "A1-bing5 king3-siong7"
        ],
        [
          "9月15日",
          "Kau2-gueh8 15 jit8"
        ]
      ],
      "篇名": "第一課、寫批hoo7 lin1"
    },
    {
      "段": [
        [
          "紅龜粿紅紅紅，",
          "Ang5-ku1-kue2 ang5-ang5-ang5,"
        ],
        [
          "娶好某嫁好翁。",
          "Tshua7 ho2 boo2 ke3 ho2 ang1."
        ],
        [
          "紅龜粿做度tse3，",
          "Ang5-ku1-kue2 tso3 too7-tse3,"
        ],
        [
          "好囝孫濟濟濟。",
          "Ho2 kiann2-sun1 tse7-tse7-tse7."
        ],
        [
          "紅龜粿好吉兆，",
          "Ang5-ku1-kue2 ho2-kiat4-tiau7,"
        ],
        [
          "可比食到老老老。",
          "Kho2-pi2 tsiah8 kau3 lau7-lau7-lau7."
        ],
        [
          "紅龜粿慶年節，",
          "Ang5-ku1-kue2 khing3 ni5-tseh4,"
        ],
        [
          "客家e5阿姆上gau5做。",
          "Kheh4-ka1 e5 a1-m2 siong7 gau5 tso3."
        ],
        [
          "紅龜粿芳閣khiu7，",
          "Ang5-ku1-kue2 phang1 koh4 khiu7,"
        ],
        [
          "Iau1鬼gin2-a2真數想，",
          "Iau1-kui2 gin2-a2 tsin1 siau3-siunn7,"
        ],
        [
          "疼孫e5阿媽著緊來買。",
          "Thiann3 sun1 e5 a1-ma2 tioh8 kin2 lai5 be2."
        ]
      ],
      "篇名": "第二課、紅龜粿"
    },
    {
      "段": [
        [
          "露水ui7樹葉滴落來，",
          "Loo3-tsui2 ui7 tshiu7-hioh8 tih4--loh8-lai5,"
        ],
        [
          "落ti7草蜢仔e5目眉。",
          "Lak4 ti7 tshau2-me1-a2 e5 bak8-bai5."
        ],
        [
          "草蜢仔跳去找金龜，",
          "Tshau2-me1-a2 thiau3 khi3 tshue7 kim1-ku1,"
        ],
        [
          "水滴變做一粒珠，",
          "Tsui2-tih4 pian3-tso3 tsit8 liap8 tsu1,"
        ],
        [
          "落ti7金龜e5身軀，",
          "Lak4 ti7 kim1-ku1 e5 sing1-khu1,"
        ],
        [
          "金龜走去找蜘蛛。",
          "Kim1-ku1 tsau2 khi3 tshue7 ti1-tu1."
        ],
        [
          "蜘蛛m7愛tshap4金龜",
          "Ti1-tu1 m7 ai3 tshap4 kim1-ku1"
        ],
        [
          "金龜頭le5-le5倒頭lu1，",
          "Kim1-ku1 thau5-le5-le5 to3-thau5-lu1,"
        ],
        [
          "摔一下飛去hoo7媽媽hu1。",
          "Siak4 tsit8-e7 pue1 khi3 hoo7 ma1-ma1 hu1."
        ]
      ],
      "篇名": "第三課、草蜢仔、金龜kah4蜘蛛"
    },
    {
      "段": [
        [
          "Sak4一臺四輪車勻勻仔看，",
          "Sak4 tsit8 tai5 si3-lian2-tshia1 un5-un5-a2 khuann3,"
        ],
        [
          "甲意e5物件m7免用手kuann7。",
          "Kah4-i3 e5 mih8-kiann7 m7 bian2 iong7 tshiu2 kuann7."
        ],
        [
          "日常用品大項細項一大攤，",
          "Jit8-siong5 iong7-phin2 tua7 hang7 se3 hang7 tsit8 tua7 thuann1,"
        ],
        [
          "需要e5項目一項一項搬。",
          "Su1-iau3 e5 hang7-bok8 tsit8 hang7 tsit8 hang7 puann1."
        ],
        [
          "大賣場e5食秀仔親像山，",
          "Tua7-be7-tiunn5 e5 si3-siu3-a2 tshin1-tshiunn7 suann1,"
        ],
        [
          "拍賣e5貨色，上愛宣傳",
          "Phah4-be7 e5 hue3-sik4, siong7 ai3 suan1-thuan5"
        ],
        [
          "招顧客來看。尤其是，",
          "Tsio1 koo3-kheh4 lai5 khuann3. iu5-ki5 si7,"
        ],
        [
          "冰淇淋、布丁、糖仔、雞卵糕定定換，",
          "Ping1-ki5-lin5, pu3-ting1, thng5-a2, ke1-nng7-ko1 tiann7-tiann7 uann7,"
        ],
        [
          "Hoo7阮一直期待聖誕老阿公，",
          "Hoo7 gun2 it4-tit8 ki5-thai7 sing3-tan3-lau7-a1-kong1,"
        ],
        [
          "趕緊出來現場kah4阮做伴。",
          "Kuann2-kin2 tshut4 lai5 hian7-tiunn5 kah4 gun2 tso3-phuann7."
        ]
      ],
      "篇名": "第四課、大賣場"
    },
    {
      "段": [
        [
          "週末阮全家，去山內渡假。",
          "Tsiu1-buat8 gun2 tsuan5-ke1, khi3 suann1-lai7 too7-ka2."
        ],
        [
          "平地e5日頭虎iau2會咬人，",
          "Penn5-te7 e5 jit8-thau5-hoo2 iau2 e7 ka7 lang5,"
        ],
        [
          "山頂e5氣溫低，",
          "Suann1-ting2 e5 khi3-un1 ke7,"
        ],
        [
          "已經kah4平地差足濟。",
          "I2-king1 kah4 penn5-te7 tsha1 tsiok4 tse7."
        ],
        [
          "暗時，阮tua3 ti7一間細細間、",
          "Am3-si5, gun2 tua3 ti7 tsit8 king1 se3-se3-king1,"
        ],
        [
          "素素e5枋仔厝過暝，",
          "Soo3-soo3 e5 pang1-a2-tshu3 kue3-me5,"
        ],
        [
          "蓋被倒ti7眠床頂，",
          "Kah4-phue7 to2 ti7 bin5-tshng5-ting2,"
        ],
        [
          "聽蟲叫聲，感覺真爽快。",
          "Thiann1 thang5 kio3 siann1, kam2-kak4 tsin1 song2-khuai3."
        ],
        [
          "日時，阮去爬山看風景，",
          "Jit8-si5, gun2 khi3 peh4-suann1 khuann3 hong1-king2,"
        ],
        [
          "秋天e5腳步行過，",
          "Tshiu1-thinn1 e5 kha1-poo7 kiann5--kue3,"
        ],
        [
          "秋風神童拽一下，",
          "Tshiu1-hong1-sin5-tong5 iat8 tsit8-e7,"
        ],
        [
          "伊ka7歸粒山變紅紅，",
          "I1 ka7 kui1 liap8 suann1 pian3 ang5-ang5,"
        ],
        [
          "Kah4遠遠e5水沖有四配。",
          "Kah4 hng7-hng7 e5 tsui2-tshiang5 u7 su3-phue3."
        ],
        [
          "山內e5空氣真正好，",
          "Suann1-lai7 e5 khong1-khi3 tsin1-tsiann3 ho2,"
        ],
        [
          "連鳥仔to7歡喜，唱歌來呵咾。",
          "Lian5 tsiau2-a2 to7 huann1-hi2, tshiunn3-kua1 lai5 o1-lo2."
        ],
        [
          "渡假hoo7人體會別款e5感受，",
          "Too7-ka2 hoo7 lang5 the2-hue7 pat8-khuan2 e5 kam2-siu7,"
        ],
        [
          "爸爸講：「大自然是一間大教室。」",
          "Pa1-pa1 kong2: “tai7-tsu7-jian5 si7 tsit8 king1 tua7 kau3-sik4.”"
        ]
      ],
      "篇名": "第五課、渡假"
    },
    {
      "段": [
        [
          "元宵年節，牽燈結彩做花燈。",
          "Guan5-siau1 ni5-tseh4, khan1-ting1 kat4-tshai2 tso3 hue1-ting1."
        ],
        [
          "來啊！做伙來做花燈！",
          "Lai5 a2! tso3-hue2 lai5 tso3 hue1-ting1!"
        ],
        [
          "竹枝、鉸刀、紙筆、布條、鉛線來完成",
          "Tik4-ki1, ka1-to1, tsua2-pit4, poo3-liau5, ian5-suann3 lai5 uan5-sing5"
        ],
        [
          "元宵暝，舉花燈來去看花燈！",
          "Guan5-siau1 me5, gia5 hue1-ting1 lai5-khi3 khuann3 hue1-ting1!"
        ],
        [
          "火燈、水燈、遊燈、走馬燈，",
          "Hue2-ting1, tsui2-ting1, iu5-ting1, tsau2-be2-ting1,"
        ],
        [
          "造型美妙，開放大光明。",
          "Tso7-hing5 bi2-miau7, khai1-hong3 tua7 kong1-bing5."
        ],
        [
          "車船、花果、汽水tsiau5-tsiau5有，",
          "Tshia1-tsun5, hue1-ko2, khi3-tsui2 tsiau5-tsiau5-u7,"
        ],
        [
          "十二生相做主燈，年年ka7人鼓舞，",
          "Tsap8-ji7-senn1-siunn3 tso3 tsu2-ting1, ni5-ni5 ka7 lang5 koo2-bu2,"
        ],
        [
          "大家認真拍拼，",
          "Tak8-ke1 jin7-tsin1 phah4-piann3,"
        ],
        [
          "現代臺灣生活實在真富裕。",
          "Hian7-tai7 tai5-uan5 sing1-uah8 sit8-tsai7 tsin1 hu3-ju7."
        ],
        [
          "做花燈，五彩十色真功夫，",
          "Tso3 hue1-ting1, ngoo2-tshai2-tsap8-sik4 tsin1 kang1-hu1,"
        ],
        [
          "迎春接福，大大細細攏順事，",
          "Giann5-tshun1-tsiap4-hok4, tua7-tua7-se3-se3 long2 sun7-su7,"
        ],
        [
          "高升進步to7愛長長久久。",
          "Ko1-sing1 tsin3-poo7 to7 ai3 tng5-tng5-ku2-ku2."
        ]
      ],
      "篇名": "第六課、元宵節"
    },
    {
      "段": [
        [
          "台灣寶島好所在",
          "Tai5-uan5 po2-to2 ho2-soo2-tsai7"
        ],
        [
          "出名FORMOSA通人知，",
          "Tshut4-mia5 FORMOSA thong1-lang5-tsai1,"
        ],
        [
          "四面攏是大海。",
          "Si3-bin7 long2 si7 tua7 hai2."
        ],
        [
          "太平洋ti7東，亞洲大陸ti7西，",
          "Thai3-ping5-iunn5 ti7 tang1, a1-tsiu1-tai7-liok8 ti7 sai1,"
        ],
        [
          "北回歸線tu2好橫過肚臍。",
          "Pak4-hue5-kui1-suann3 tu2-ho2 huainn5 kue3 too7-tsai5."
        ],
        [
          "天氣淡薄仔燒熱koh4真爽快",
          "Thinn1-khi3 tam7-poh8-a2 sio1-juah8 koh4 tsin1 song2-khuai3"
        ],
        [
          "咱tioh8愛惜美麗寶島tsiah4應該。",
          "Lan2 tioh8 ai3-sioh4 bi2-le7 po2-to2 tsiah4 ing1-kai1."
        ]
      ],
      "篇名": "延伸教材：台灣寶島好所在"
    }
  ]
}
