{
  "出版年": "2006",
  "出版者": "階梯股份有限公司",
  "年級別": "一下",
  "文類": "教材",
  "書名": "階梯臺語讀本第二冊",
  "書寫系統": "漢羅",
  "資料": [
    {
      "段": [
        [
          "過年了後，人中齒落二支，講話漏風，ai2-io7-ue7-ah！我大漢a！",
          "Kue3-ni5 liau2-au7, jin5-tiong1-khi2 lak4 nng7 ki1, kong2-ue7 lau3-hong, ai2-io7-ue7-ah! Gua2 tua7-han3--a!"
        ],
        [
          "鞋仔ka7腳婆夾an5-an5，生日雞卵糕頂面蠟條加一支，Ua7-ha7-hah！我大漢a！",
          "E5-a2 ka7 kha1-po5 giap8 an5-an5, senn1-jit8 ke1-nng7-ko1 ting2-bin7 lah8-tiau5 ke1 tsit8 ki1, Ua7-ha7-hah ! gua2 tua7-han3--a!"
        ]
      ],
      "篇名": "第一課、我大漢 a！"
    },
    {
      "段": [
        [
          "一隻粉鳥，臺灣頭飛到臺灣尾。",
          "Tsit8 tsiah4 hun2-tsiau2, Tai5-uan1-thau5 pue1 kau3 Tai5-uan1-bue2."
        ],
        [
          "兩隻烏鶖，一對翁仔某歇做伙。",
          "Nng7 tsiah4 oo1-tshiu, tsit8 tui3 ang1-a2-boo2 hioh4 tso3-hue2."
        ],
        [
          "三個兄弟、四個姊妹感情好。",
          "Sann1 e5 hiann1-ti7, si3 e5 tsi2-muai7 kam2-tsing5 ho2."
        ],
        [
          "五隻iah8仔、六蕊花teh4 相褒。",
          "Goo7 tsiah4 iah8-a2, lak8 lui2 hue1 teh4 sio1-po1."
        ],
        [
          "一、二、三、四、五、六，咱來去斗六。",
          "Tsit8, nng7, sann1, si3, goo7, lak8, lan2 lai5-khi3 Tau2-lak8."
        ]
      ],
      "篇名": "第二課、數字"
    },
    {
      "段": [
        [
          "叮咚叮咚，下課loo3！kha1-tshng1 無針刺，自由loo3！你兄我弟走出去，拍尪仔標、走相bih4。",
          "Tin-tong tin-tong2, ha7-kho3 loo3! kha-tshng1 bo5 tsiam1 tshi3, tsu7-iu5--loo3! li2 hiann1 gua2 ti7 tsau2--tshut-khi3, phah4 ang1-a2-phiau1, tsau2-sio1-bih4."
        ],
        [
          "你姊我妹招做伙，sng2沙包、講笑詼。",
          "Li2 tse2 gua2 muai7 tsio1 tso3-hue2, sng2 sua1-pau1, kong2 tshio3-khue1."
        ]
      ],
      "篇名": "第三課、下課loo3！"
    },
    {
      "段": [
        [
          "火金姑腹肚掛燈鼓，暗暝田野來照路。",
          "Hue2-kim1-koo1 pak4-too2 kua3 ting1-koo2, am3-me5 tshan5-ia2 lai5 tsio3-loo7."
        ],
        [
          "火金姑飛來飛去，一閃一sih4、閃閃sih4-sih4，飛去天頂變天星。",
          "Hue2-kim1-koo1 pue1 lai5 pue1 khi3, tsit8 siam2 tsit8 sih4, siam2-siam2 sih4-sih4, pue1 khi3 thinn1-ting2 pian3 thinn1-tshinn1."
        ]
      ],
      "篇名": "第四課、火金姑"
    },
    {
      "段": [
        [
          "阿貞：「歹勢！我慢到--a。」",
          "A1 tsing1：「phainn2-se3! gua2 ban7 kau3--a.」"
        ],
        [
          "阿明：「無要緊，我ma7 才等一下仔nia7-nia7！」",
          "A1 bing5:「bo5-iau3-kin2, gua2 ma7 tsiah4 tan2 tsit8-e7-a2 nia7-nia7!」"
        ],
        [
          "阿貞：「tsit4三本故事冊借你。」",
          "A1 tsing1:「tsit4 sann1 pun2 koo3-su7-tsheh4 tsioh4--li2.」"
        ],
        [
          "阿明：「多謝！m7-ko1我kan1-na7有一本nia7-nia7，失禮！」",
          "A1 bing5:「to1-sia7! m7-ko1 gua2 kan1-na7 u7 tsit8 pun2 nia7-nia7, sit4-le2!」"
        ],
        [
          "阿貞：「tsit4本冊我足愛看，感謝！」",
          "A1 tsing1:「tsit4 pun2 tsheh4 gua2 tsiok4 ai3 khuann3, kam2-sia7!」"
        ],
        [
          "阿明：「你細膩m7甘嫌，勞力！」",
          "A1 bing5:「li2 se3-ji7 m7 kam1 hiam5, loo2-lat8!」"
        ]
      ],
      "篇名": "第五課、感謝kah4 道歉"
    },
    {
      "段": [
        [
          "花開滿山墘，鳥隻唱歌笑微微，Ua！春天來--a。",
          "Hue1 khui1 mua2 suann1-kinn5, tsiau2-tsiah4 tshiunn3-kua1 tshio3-bi1-bi1,Ua! Tshun1-thinn1 lai5--a."
        ],
        [
          "燒風熱火火，狗仔踞樹腳吐舌，Ho！熱天來--a。",
          "Sio1-hong1 jiat8 hue2 hue2, kau2 a2 ku1 tshiu7 kha1 thoo3 tsih8, Ho! Juah8 thinn1 lai5--a."
        ],
        [
          "微風送涼意，稻仔田中央tom3頭，Io！秋天來--a。",
          "Bi5-hong1 sang3 liang5-i3, tiu7-a2 tshan5-tiong1-ng1 tom3-thau5,"
        ],
        [
          "烏陰透心寒，冰霜白粉抹玉山，O！冬天來--a。",
          "Oo1 im1 thau3 sim1 kuann5, ping1 song1 peh8-hun2 buah4 giok8-suann1, O! tang1 thinn1 lai5--a."
        ]
      ],
      "篇名": "第六課、四季"
    },
    {
      "段": [
        [
          "我kah4哥哥上愛冰箱，冰箱頂層是我e5，冰箱下層是哥哥e5。",
          "Gua2 kah4 ko1-ko1 siong7 ai3 ping1-siunn1, ping1-siunn1 ting2 tsan5 si7 gua2 e5, ping1-siunn1 e7 tsan5 si7 ko1-ko1 e5."
        ],
        [
          "頂層khng3卡少，下層khng3卡濟。",
          "Ting2-tsan5 khng3 kha2 tsio2, e7-tsan5 khng3 kha2 tse7."
        ],
        [
          "頂層有我愛食e5枝仔冰，下面有哥哥上愛e5 tshiok8-koo1-le1-toh4 kah4雞卵糕。",
          "Ting2-tsan5 u7 gua2 ai3 tsiah8 e5 ki1-a2-ping1, e7 bin7 u7 ko1-ko1 siong7 ai3 e5 tshiok8-koo1-le1-toh4 kah4 ke1-nng7-ko1."
        ],
        [
          "M7過我kah4哥哥開冰箱e5時陣，攏會聽著媽媽喝---mai3 tsiap8-tsiap8開冰箱--loo！會了電！",
          "M7-ko1 gua2 kah4 ko1-ko1 khui1 ping1-siunn1 e5 si5Tsun7, long2 e7 thiann1 tioh8 ma-ma1 huah4—mai3 tsiap8-tsiap8 khui1 ping1-siunn1--loo! E7 liau2 tian7!"
        ]
      ],
      "篇名": "延伸教材一： 冰箱"
    },
    {
      "段": [
        [
          "烏陰天 落大雨 叭叭叭 路中大塞車",
          "Oo1 im thinn loh8 tua7-hoo7 pa1 pa1 pa1 loo7-tiong1 tua7 that4-tshia1"
        ],
        [
          "早起讀冊be7赴--loo 媽媽趕緊送我去學校",
          "Tsa2 khi2 thak8-tsheh4 be7 hu3--loo ma1-ma1 kuann2 kin2 sang3 gua2 khi3 hak8-hau7"
        ],
        [
          "烏陰天 落大雨 有人舉雨傘 有人穿雨mua1",
          "Oo1 im1 thinn1 loh8 tua7-hoo7 u7 lang5 gia5 hoo7-suann3 u7 lang5 tshing7 hoo7-mua1"
        ],
        [
          "烏陰天 落大雨 大路積水 車若過to7噴kah4一四界 ak4 kah4澹湖湖",
          "Oo1-im1-thinn1 loh8 tua7-hoo7 tua7-loo7 tsik4 tsui2 tshia1 na7 kue3 to7 phun3 kah4 tsit8-si3-ke3 ak4 kah4 tam5-koo5-koo5"
        ],
        [
          "天公伯a2 mai3閣落雨--loo",
          "Thinn1-kong1-peh4--a2 mai3 koh4 loh8-hoo7--loo"
        ]
      ],
      "篇名": "延伸教材二： 落雨天"
    }
  ]
}
