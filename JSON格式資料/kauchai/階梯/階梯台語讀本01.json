{
  "出版年": "2005",
  "出版者": "階梯股份有限公司",
  "年級別": "一上",
  "文類": "教材",
  "書名": "階梯臺語讀本第一冊",
  "書寫系統": "漢羅",
  "資料": [
    {
      "段": [
        [
          "同學：老師gau5早！",
          "Tong5-oh8: lau7-su1 gau5-tsa2!"
        ],
        [
          "老師：小朋友gau5早！",
          "Lau7-su1: sio2-ping5-iu2 gau5-tsa2!"
        ],
        [
          "同學：老師，你好！",
          "Tong5-oh8:lau7-su1, li2 ho2!"
        ],
        [
          "老師：小朋友，大家好！",
          "Lau7-su1: sio2-ping5-iu2, tai7-ke1 ho2!"
        ],
        [
          "同學：老師，再會！",
          "Tong5-oh8: lau7-su1, tsai3-hue7!"
        ],
        [
          "老師：小朋友，再會！",
          "Lau7-su1: sio2-ping5-iu2, tsai3-hue7!"
        ]
      ],
      "篇名": "第一課、問安"
    },
    {
      "段": [
        [
          "阿公散步，阿媽行路；",
          "A1-kong1 san3-poo7, a1-ma2 kiann5-loo7;"
        ],
        [
          "媽媽煎卵，爸爸款早頓；",
          "Ma1-ma1 tsian1 nng7, pa1-pa1 khuan2 tsa2-tng3;"
        ],
        [
          "妹妹沃花，哥哥去摺被。",
          "Me1-me1 ak4 hue1, ko1-ko1 khi3 tsih4 phue7."
        ]
      ],
      "篇名": "第二課、一工e5開始"
    },
    {
      "段": [
        [
          "鼻仔鼻味，",
          "Phinn7-a2 phinn7 bi7,"
        ],
        [
          "耳仔聽聲，",
          "Hinn7-a2 thiann1 siann1,"
        ],
        [
          "目睭看物，",
          "Bak8-tsiu1 khuann3 mih8,"
        ],
        [
          "手寫字、腳行路，",
          "Tshiu2 sia2-ji7, kha1 kiann5-loo7,"
        ],
        [
          "食McDonalds用嘴poo7。",
          "Tsiah8 McDonalds iong7 tshui3 poo7."
        ]
      ],
      "篇名": "第三課、身軀"
    },
    {
      "段": [
        [
          "早起，你食什麼？",
          "Tsa2-khi2, li2 tsiah8 siann2-mih8?"
        ],
        [
          "我食phang2閣lim1牛奶，",
          "Gua2 tsiah8 phang2 koh4 lim1 gu5-ling1,"
        ],
        [
          "哥哥食飯丸閣配豆奶。",
          "Ko1-ko1 tsiah8 png7-uan5 koh4 phue3 tau7-ling1."
        ],
        [
          "請問你食什麼？",
          "Tshiann2-mng7 li2 tsiah8 siann2-mih8?"
        ]
      ],
      "篇名": "第四課、食什麼"
    },
    {
      "段": [
        [
          "禮拜日，",
          "Le2-pai3-jit8,"
        ],
        [
          "早起睏到日頭曝kha1-tshng1，",
          "Tsa2-khi2 khun3 kau3 jit8-thau5 phak8 kha1-tshng1,."
        ],
        [
          "中晝來去外口食飯，",
          "Tiong1-tau3 lai5-khi3 gua7-khau2 tsiah8-png7,"
        ],
        [
          "下晡騎車seh8公園，",
          "E7-poo1 khia5-tshia1 seh8 kong1-hng5,"
        ],
        [
          "樹腳涼涼好看冊。",
          "Tshiu7-kha1 liang5-liang5 ho2 khuann3-tsheh4"
        ]
      ],
      "篇名": "第五課、禮拜日"
    },
    {
      "段": [
        [
          "我穿白衫，你穿烏褲。",
          "Gua2 tshing7 peh8 sann1, li2 tshing7 oo1 khoo3."
        ],
        [
          "Lin2愛紅花，",
          "Lin2 ai3 ang5 hue1,"
        ],
        [
          "阮甲意黃金瓜。",
          "Gun2 kah4-i3 ng5-kim1-kue1."
        ],
        [
          "In1愛看藍天，",
          "In1 ai3 khuann3 na5-thinn1,"
        ],
        [
          "咱甲意青草地。",
          "Lan2 kah4-i3 tshenn1-tshau2-te7."
        ]
      ],
      "篇名": "第六課、色水"
    },
    {
      "段": [
        [
          "猴山仔愛peh4樹，",
          "Kau5-san1-a2 ai3 peh4 tshiu7,"
        ],
        [
          "過溝hainn3千秋，.",
          "Kue3 kau1 hainn3-tshian1-tshiu1, ."
        ],
        [
          "揀食免洗手，",
          "King2-tsiah8 bian2 se2-tshiu2,"
        ],
        [
          "紅kha1-tshng1長尾溜，",
          "Ang5 kha1-tshng1 tng5 bue2-liu1,"
        ],
        [
          "走相jiok4，leh4喝hiu1。",
          "Tsau2-sio1-jiok4, leh4 huah4-hiu1."
        ]
      ],
      "篇名": "延伸教材一：猴山仔愛peh4樹"
    },
    {
      "段": [
        [
          "竹田嬰足gau5飛，",
          "Tik4-tshan5-enn1 tsiok4 gau5 pue1,"
        ],
        [
          "竹仔葉做嘓雞。",
          "Tik4-a2 hioh8 tso3 kok4-ke1."
        ],
        [
          "人beh4射竹仔槍，你beh4跳樹奶，",
          "Lang5 beh4 sia7 tik-a2 tshing3, li2 beh4 thiau3 tshiu7-ni1,"
        ],
        [
          "人beh4走sio1-tshue7，你beh4放風吹。",
          "Lang5 beh4 tsau2-sio1-tshue7, li2 beh4 pang3-hong1-tshue1."
        ],
        [
          "逐家相招來tshit4-tho5。",
          "Tak8-ke1 sio1-tsio1 lai5 tshit4-tho5."
        ]
      ],
      "篇名": "延伸教材二：竹田嬰"
    }
  ]
}
