{
  "出版年": "2005",
  "出版者": "階梯股份有限公司",
  "年級別": "三上",
  "文類": "教材",
  "書名": "階梯臺語讀本第五冊",
  "書寫系統": "漢羅",
  "資料": [
    {
      "段": [
        [
          "八月中秋，月光暝，",
          "Peh4-gueh8 tiong1-tshiu1, gueh8-kng1-me5,"
        ],
        [
          "涼風tshio1凊，透心脾。",
          "Liang5-hong1 tshio1-tshin3, thau3 sim1-pi5."
        ],
        [
          "銀盤月，掛上天，",
          "Gin5-puann5 gueh8, kua3 tsiunn7 thinn1,"
        ],
        [
          "柚仔芳，月餅甜。",
          "Iu7-a2 phang1, gueh8-piann2 tinn1."
        ],
        [
          "八月中秋，人團圓，",
          "Peh4-gueh8 tiong1-tshiu1, lang5 thuan5-inn5,"
        ],
        [
          "親成朋友，好情誼。",
          "Tshin1-tsiann5 ping5-iu2, ho2 tsing5-gi7."
        ],
        [
          "美麗回憶無be7記，",
          "Bi2-le7 hue5-ik8 bo5 be7-ki3,"
        ],
        [
          "歡喜呵咾來吟詩。",
          "Huann1-hi2 o1-lo2 lai5 gim5-si1."
        ]
      ],
      "篇名": "第一課、八月中秋"
    },
    {
      "段": [
        [
          "認真拍拼，叫骨力。",
          "Jin7-tsin1 phah4-piann3, kio3 kut4-lat8."
        ],
        [
          "感謝別人，講loo2力。",
          "Kam2-sia7 pat8-lang5, kong2 loo2-lat8."
        ],
        [
          "負責用心，叫頂真。",
          "Hu7-tsik4 iong7-sim1, kio3 ting2-tsin1."
        ],
        [
          "溫純古錐，是天真。",
          "Un1-sun5 koo2-tsui1, si7 thian1-tsin1."
        ],
        [
          "轉頭越角知輕重，",
          "Tng2-thau5 uat8-kak4 tsai1 khin1-tang7,"
        ],
        [
          "精光乖巧人疼thang3。",
          "Tsing1-kong1 kuai1-kha2 lang5 thiann3-thang3."
        ],
        [
          "好心好行阿不倒，",
          "Ho2-sim1 ho2-hing5 a1-put4-to2,"
        ],
        [
          "有夠讚，有夠讚，",
          "U7-kau3 tsan2, u7-kau3 tsan2,"
        ],
        [
          "逐個齊聲來呵咾。",
          "Tak8-e5 tse5-siann1 lai5 o1-lo2."
        ]
      ],
      "篇名": "第二課、呵咾e5話"
    },
    {
      "段": [
        [
          "運動會場鬧熱滾滾，",
          "Un7-tong7 hue7-tiunn5 lau7-jiat8 kun2-kun2,"
        ],
        [
          "會旗空中飄搖若彩雲。",
          "Hue7-ki5 khong1-tiong1 phiau1-iau5 na2 tshai2-hun5."
        ],
        [
          "看我走，看你跳，",
          "Khuann3 gua2 tsau2, khuann3 li2 thiau3,"
        ],
        [
          "搓腳輪蹄身手矯。",
          "So1-kha1-lian2-te5 sin1-tshiu2 kiau1."
        ],
        [
          "贊聲加油啦啦隊，",
          "Tsan3-siann1 ka1-iu5 la-la-tui7,"
        ],
        [
          "百般武藝一大堆。",
          "Pah4-puann1-bu2-ge7 tsit8 tua7 tui1."
        ],
        [
          "一百公尺一人走，",
          "Tsit8 pah4 kong1-tshioh4 tsit8 lang5 tsau2,"
        ],
        [
          "無論按怎，我ma7 beh4走kah4到",
          "Bo5-lun7 an2-tsuann2, gua2 ma7 beh4 tsau2 kah4 kau3"
        ],
        [
          "兩人三腳蜈蚣行，",
          "Nng7-lang5-sann1-kha1 gia5-kang1 kiann5,"
        ],
        [
          "無論按怎，阮ma7 beh4仝心情。",
          "Bo5-lun7 an2-tsuann2, gun2 ma7 beh4 kang5 sim1-tsiann5."
        ]
      ],
      "篇名": "第三課、運動會"
    },
    {
      "段": [
        [
          "茄苳樹茄苳木，",
          "Ka1-tang1-tshiu7 ka1-tang1 bok8,"
        ],
        [
          "樹木大大大，",
          "Tshiu7-bok8 tua7-tua7-tua7,"
        ],
        [
          "樹身粗粗粗。",
          "Tshiu7-sin1 tshoo1-tshoo1-tshoo1."
        ],
        [
          "茄苳樹茄苳葉，",
          "Ka1-tang1-tshiu7 ka1-tang1 hioh8,"
        ],
        [
          "樹葉青青青，",
          "Tshiu7-hioh8 tshenn1-tshenn1-tshenn1,"
        ],
        [
          "樹蔭涼涼涼。",
          "Tshiu7-ng2 liang5-liang5-liang5."
        ],
        [
          "茄苳樹頂有鳥siu7，",
          "Ka1-tang1 tshiu7-ting2 u7 tsiau2-siu7,"
        ],
        [
          "白頭殼仔、青笛仔kah4厝角鳥仔，",
          "Peh8-thau5-khok4-a2, tshenn1-ti5-a2 kah4 tshu3-kak4-tsiau2-a2,"
        ],
        [
          "Tsia1 tsiu2-tsiu2,hia1 tsiu2-tsiu2，",
          "Tsia1 tsiu2-tsiu2,hia1 tsiu2-tsiu2"
        ],
        [
          "飛來飛去teh4搬戲，",
          "Pue1 lai5 pue1 khi3 teh4 puann1-hi3,"
        ],
        [
          "可比青葉滿樹枝。",
          "Kho2-pi2 tshenn1-hioh8 mua2 tshiu7-ki1."
        ]
      ],
      "篇名": "第四課、茄苳樹"
    },
    {
      "段": [
        [
          "拜三下晡khah4有閒，咱來去seh8冊店",
          "Pai3-sann1 e7-poo1 khah4 u7-ing5, lan2 lai5-khi3 seh8 tsheh4-tiam3"
        ],
        [
          "時行冊排頭前，彩繪冊皮桌面逐位占",
          "Si5-kiann5 tsheh4 pai5 thau5-tsing5, tshai2-hue7 tsheh4-phue5 toh4-bin7 tak8-ui7 tsiam3"
        ],
        [
          "阮小學生什麼攏m7管，",
          "Gun2 sio2-hak8-sing1 siann2-mih8 long2 m7-kuan2,"
        ],
        [
          "頭le5-le5、恬恬溜去後壁兒童館。",
          "Thau5 le5-le5, tiam7-tiam7 liu1 khi3 au7-piah4 ji5-tong5 kuan2."
        ],
        [
          "看著新冊若冊蟲，一頭鑽入m7知人",
          "Khuann3 tioh8 sin1-tsheh4 na2 tsheh4-thang5, tsit8-thau5 nng3 jip8 m7-tsai1-lang5"
        ],
        [
          "廖添丁iah4是哈利波特，",
          "Liau7 thiam1-ting1 iah4-si7 ha1-li2-phoo2-tho3,"
        ],
        [
          "傳奇、偵探、魔幻、故事一大kuann7，",
          "Thuan5-ki5, tsing1-tham3, moo5-huan3, koo3-su7 tsit8 tua7 kuann7,"
        ],
        [
          "吊阮心頭phok8-phok8彈。",
          "Tiau3 gun2 sim1-thau5 phok8-phok8-tuann5."
        ]
      ],
      "篇名": "第五課、Seh8冊店"
    },
    {
      "段": [
        [
          "厝邊隔壁有一個委員會，",
          "Tshu3-pinn1 keh4-piah4 u7 tsit8 e5 ui2-uan5-hue7,"
        ],
        [
          "阿福伯仔做會長逐項會。",
          "A1-hok4-peh4-a2 tso3 hue7-tiunn2 tak8-hang7 e7."
        ],
        [
          "平常時，巡頭巡尾，",
          "Ping5-siong5-si5, sun5-thau5-sun5-bue2,"
        ],
        [
          "年節時，辦慶祝會。",
          "Ni5-tseh4-si5, pan7 khing3-tsiok4 hue7."
        ],
        [
          "厝邊頭尾e5大埕，",
          "Tshu3-pinn1-thau5-bue2 e5 tua7 tiann5,"
        ],
        [
          "阿文溜滑板走kah4無看影，",
          "A1-bun5 liu1-kut8-pan2 tsau2 kah4 bo5-khuann3-iann2,"
        ],
        [
          "大埕e5水池",
          "Tua7 tiann5 e5 tsui2-ti5"
        ],
        [
          "阿珍上愛去掠田嬰兼飼魚。",
          "A1-tinn1 siong7 ai3 khi3 liah8 tshan5-enn1 kiam1 tshi7 hi5."
        ],
        [
          "社區公共場所逐個愛來坐，",
          "Sia7-khu1 kong1-kiong7 tiunn5-soo2 tak8-e5 ai3 lai5 tse7,"
        ],
        [
          "講東講西，講kah4一天地。",
          "Kong2-tang1-kong2-sai1, kong2 kah4 tsit8 thinn1-te7."
        ]
      ],
      "篇名": "第六課、厝邊隔壁"
    },
    {
      "段": [
        [
          "咱e5土腳底tua3著一隻愛睏眠e5「酷斯拉」，",
          "Lan2 e5 thoo5-kha1-te2 tua3 tioh8 tsit8 tsiah4 ai3 khun3-bin5 e5 “khu2-su1-la1”,"
        ],
        [
          "無人知影伊什麼時陣會精神。",
          "Bo5 lang5 tsai1-iann2 i1 siann2-mih8 si5-tsun7 e7 tsing1-sin5."
        ],
        [
          "伊leh4睏e5時，看起來攏真安靜。",
          "I1 leh4 khun3 e5 si5, khuann3--khi2-lai5 long2 tsin1 an1-tsing7."
        ],
        [
          "M7閣只要伊翻一個身，",
          "M7-koh4 tsi2-iau3 i1 huan1 tsit8 e5 sin1,"
        ],
        [
          "吊ti7天蓬頂e5電火",
          "Tiau3 ti7 thian1-pong5 ting2 e5 tian7-hue2"
        ],
        [
          "就開始hainn3千秋。",
          "To7 khai1-si2 hainn3-tshian1-tshiu1."
        ],
        [
          "我e5眠床ma7親像leh4暈船。",
          "Gua2 e5 bin5-tshng5 ma7 tshin1-tshiunn7 leh4 hin5 tsun5."
        ]
      ],
      "篇名": "延伸教材一：地動"
    },
    {
      "段": [
        [
          "風颱小姐愛衝浪，",
          "Hong1-thai1 sio2-tsia2 ai3 tshiong1-long7,"
        ],
        [
          "定定ti7熱人e5海墘phah4車輪",
          "Tiann7-tiann7 ti7 juah8--lang5 e5 hai2-kinn5 phah4 tshia1-lian2"
        ],
        [
          "捲起一陣一陣e5海風，",
          "Kng2 khi2 tsit8-tsun7 tsit8-tsun7 e5 hai2-hong1,"
        ],
        [
          "Ka7海水tshing3做雲，",
          "Ka7 hai2-tsui2 tshing3-tso3 hun5,"
        ],
        [
          "雲吸著閣卡濟e5水氣，",
          "Hun5 khip4 tioh8 koh4-khah4 tse7 e5 tsui2-khi3,"
        ],
        [
          "Pi2-li2-pa2-la2雨落來啊！",
          "Pi2-li2-pa2-la2 hoo7 loh8--lai5 a2!"
        ],
        [
          "落ti7太平洋邊e5臺灣，",
          "Loh8 ti7 thai3-ping5-iunn5 pinn1 e5 tai5-uan5,"
        ],
        [
          "我e5兜。",
          "Gua2 e5 tau1."
        ]
      ],
      "篇名": "延伸教材二：風颱"
    }
  ]
}
