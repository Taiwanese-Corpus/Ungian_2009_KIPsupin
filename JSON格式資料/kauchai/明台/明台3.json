{
  "出版年": "2003",
  "出版者": "明台教育出版事業股份有限公司",
  "年級別": "二上",
  "文類": "教材",
  "書名": "明台教育福台語第三冊",
  "書寫系統": "漢羅",
  "資料": [
    {
      "段": [
        [
          "1.1唸謠",
          "1.1 liam7 iau5"
        ],
        [
          "天光囉，緊起床，洗手面，食早頓，揹冊包，出大門，去讀冊，真好sng2啊…真好sng2。",
          "thinn-kng loh, kin2 khi2-tshng5, se2 tshiu2-bin7, tsiah8 tsa2-tng3, phainn7 tsheh-pau, tshut tua7 mng5, khi3 thak8-tsheh, tsin ho2 sng2 a… tsin ho2 sng2."
        ],
        [
          "1.2看無你",
          "1.2 khuann3 bo5 li2"
        ],
        [
          "透早洗面刷嘴齒，衫褲鞋仔，穿sui2-sui2，大家上課笑微微，毋通食飯看無你啊…看無你。",
          "thau3-tsa2 se2-bin7 lu3 tshui3-khi2, sann-khoo3 e5-a2, tshing7 sui2-sui2, tai7-ke siong7-kho3 tshio3-bi-bi, m7-thang tsiah8-png7 khuann3 bo5 li2 a… khuann3 bo5 li2."
        ]
      ],
      "篇名": "1. 天光"
    },
    {
      "段": [
        [
          "2.1唸謠",
          "2.1 liam7 iau5"
        ],
        [
          "人攏叫我是冊包，逐工陪你去學校，課本鉛筆mai3 lau3-kau1，老師講你巧koh4 gau5啊…巧koh4 gau5。",
          "lang5 long2 kio3 gua2 si7 tsheh-pau, tak8-kang pue5 li2 khi3 hak8-hau7, kho3-pun2 ian5-pit mai3 lau3-kau, lau7-su kong2 li2 khiau2 koh gau5 a…khiau2 koh gau5."
        ],
        [
          "2.2土包仔",
          "2.2 thoo2-pau-a2"
        ],
        [
          "土包仔，食包仔，落包仔，撿包仔，跋一倒，頭殼腫一包！啊…腫一包。",
          "thoo2-pau-a2, tsiah8 pau-a2, lak pau-a2, khioh pau-a2, puah8-tsit8-to2, thau5-khak tsing2 tsit8 pau! a… tsing2 tsit8 pau."
        ]
      ],
      "篇名": "2. 冊包"
    },
    {
      "段": [
        [
          "3.1唸謠",
          "3.1 liam7 iau5"
        ],
        [
          "下課囉！食飯囉！有魚有肉有海菜，koh4有ing3菜高麗菜，滋味gua7好你敢知啊…你敢知。",
          "ha7-kho3 loh! tsiah8-png7 loh! u7 hi5 u7 bah u7 hai2-tshai3, koh u7 ing3-tshai3 ko-le5-tshai3, tsu-bi7 gua7 ho2 li2 kam2 tsai a… li2 kam2 tsai."
        ],
        [
          "3.2阿風",
          "3.2 a-hong"
        ],
        [
          "阿風！阿風！食飯用碗公，一頓三碗公，食kah                         悾悾悾啊悾悾悾。",
          "a-hong! a-hong! tsiah8-png7 iong7 uann2-kong, tsit8 tng3 sann uann2-kong, tsiah8 kah khong khong-khong a2 khong khong-khong."
        ]
      ],
      "篇名": "3. 菜"
    },
    {
      "段": [
        [
          "4.1唸謠",
          "4.1 liam7 iau5"
        ],
        [
          "掃啊掃！掃帚掃土kha1，拭啊拭！桌布拭桌椅，黑板嘛愛拭清氣，乎阮老師好寫字啊...好寫字。",
          "so3-a3-sau3! sau3-tsiu2 sau3-thoo5 kha, tshit a2 tshit! toh-poo3 tshit toh-i2, oo-pang ma7 ai3 tshit tshing-khi3, hoo7 gun2 lau7-su ho2 sia2 ji7 a...ho2 sia2-ji7."
        ],
        [
          "4.2扛米",
          "4.2 kng bi2"
        ],
        [
          "螞蟻、螞蟻，來扛米，一隻螞蟻扛不起，兩隻螞蟻扛得搖來搖去，三隻螞蟻扛得清khi3清khi3啊清khi3清khi3。",
          "kau2-hia7, kau2-hia7, lai5 kng bi2, tsit8 tsiah kau2-hia7 kng be7 khi2, nng7 tsiah kau2-hia7 kng kah io5 lai5 io5 khi3, sann tsiah kau2-hia7 kng kah tshing-khi3 tshing-khi3 a3 tshing-khi3 tshing-khi3."
        ]
      ],
      "篇名": "4. 拚掃"
    },
    {
      "段": [
        [
          "5.1唸謠",
          "5.1 liam7 iau5"
        ],
        [
          "放學囉，來排隊，分路線，聽指揮，行天橋愛爬樓梯，健康平安上寶貴啊 …上寶貴。",
          "pang3-oh8 loh, lai5 pai5-tui7, hun loo7-suann3, thiann tsi2-hui, kiann5 thian-kio5 ai3 pe5 lau5-thui, kian7-khong ping5-an siong7 po2-kui3 a…siong7 po2-kui3."
        ],
        [
          "5.2電動",
          "5.2 tian7-tong7"
        ],
        [
          "電動電動真趣味，大人囡仔攏甲意，囡仔耍kah笑微微，目tsiu1健康愛注意啊 …愛注意。",
          "tian7-tong7 tian7-tong7 tsin tshu3-bi7, tua7-lang5 gin2-a2 long2 kah-i3, gin2-a2 sng2 kah tshio3-bi-bi, bak8-tsiu kian7-khong ai3 tsu3-i3 a… ai3 tsu3-i3."
        ]
      ],
      "篇名": "5. 放學"
    },
    {
      "段": [
        [
          "6.1唸謠",
          "6.1 liam7 iau5"
        ],
        [
          "點啊點叮噹，啥人今晚欲嫁翁；點啊點茶壺，啥人今晚欲娶某；點啊點茶甌，啥人今晚來咱兜；點啊點鉛筆，啥人今晚要作事；點啊點水缸，啥人放屁爛kha1-tsng1，點啊點滾水，啥人放屁欲作鬼。",
          "tiam2 a2 tiam2 ting-tang, siann2-lang5 ing5-am3 beh ke3-ang; tiam2 a2 tiam2 te5-koo2, siann2-lang5 ing5-am3 beh tshua7-boo2; tiam2 a2 tiam2 te5-au, siann2-lang5 ing5-am3 lai5 lan2 tau; tiam2 a2 tiam2 ian5-pit, siann2-lang5 ing5-am3 ai3 tso3-sit; tiam2 a2 tiam2 tsui2-kng, siann2-lang5 pang3-phui3 nua7 kha-tsng, tiam2 a2 tiam2 kun2-tsui2, siann2-lang5 pang3-phui3 beh tsoh kui2."
        ],
        [
          "6.2滷卵",
          "6.2 loo2-nng7"
        ],
        [
          "火車站長嚴，便當mai3太辣，菜脯要有芳，滷卵有夠鹹啊…有夠鹹。",
          "hue2-tshia tsam7-tiunn2 giam5, pian7-tong mai3 siunn hiam, tshai3-poo2 ai3 u7 phang, loo2-nng7 u7-kau3 kiam5 a2-… u7-kau3 kiam5."
        ]
      ],
      "篇名": "6. 點啊點"
    }
  ]
}
