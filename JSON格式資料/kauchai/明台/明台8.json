{
  "出版年": "2003",
  "出版者": "明台教育出版事業股份有限公司",
  "年級別": "四下",
  "文類": "教材",
  "書名": "明台教育福台語第八冊",
  "書寫系統": "漢羅",
  "資料": [
    {
      "段": [
        [
          "正月十五元宵瞑，",
          "Tsiann1--gueh8 tsap8-goo7 guan5-siau1 mi5,"
        ],
        [
          "大人囡仔看花灯。",
          "Tua7-lang5 gin2-a2 khuann3 hue1-ting1."
        ],
        [
          "看過來，看過去，",
          "Khuann3 kue3 lai5, khuann3 kue3 khi3,"
        ],
        [
          "有的光，有的爍。",
          "U7-e5 kng1, u7-e5 sih4."
        ],
        [
          "四界紅ki3-ki3,",
          "Si3-ke3 ang5-ki3-ki3,"
        ],
        [
          "花灯toh8歸瞑。",
          "Hue1-ting1 toh8 kui1-mi5."
        ]
      ],
      "篇名": "1. 看花灯"
    },
    {
      "段": [
        [
          "風吹，風吹，給你妝sui2-sui2,",
          "Hong1-tshue1, hong1-tshue1, ka7 li2 tsng1 sui2-sui2,"
        ],
        [
          "放你天頂四界飛。",
          "Pang3 li2 thinn1-ting2 si3-ke3 pue1."
        ],
        [
          "這頭看山景，彼頭看海湧，消遙自在有本領。",
          "Tsit4 thau5 khuann3 suann1 king2, hit4-thau5 khuann3 hai2-ing2, siau1-iau5 tsu7-tsai7 u7 pun2-ling2."
        ],
        [
          "線若放lu2長，你就飛lu2遠，",
          "Suann3 na7 pang3 lu2 tng5, li2 tioh8 pue1 lu2 hng7,"
        ],
        [
          "飛啊飛，飛啊飛，",
          "Pue1-a2-pue1, pue1-a2-pue1,"
        ],
        [
          "風吹飛天頂。",
          "Hong1-tshue1 pue1 thinn1-ting2."
        ]
      ],
      "篇名": "2. 風吹"
    },
    {
      "段": [
        [
          "貓仔掠草蜢，踢著石頭仔！",
          "Niau1-a2 liah8 tshau2-meh4, that4 tioh8 tsioh8-thau5-a2!"
        ],
        [
          "草蜢仔飛，鳥仔嘛飛。",
          "Tshau2-meh4-a2 pue1, tsiau2-a2 ma7 pue1."
        ],
        [
          "草蜢仔跳，兔仔嘛跳。",
          "Tshau2-meh4-a2 thiau3, thoo3-a2 ma7 thiau3."
        ],
        [
          "樹仔搖，草仔搖。Sian1掠，掠未著，sian1 逐，逐未著，一丈差九尺，鹿仔看著一直笑。",
          "Tshiu7-a2 io5, tshau2-a2 io5. Sian1 liah8, liah8 bue7 tioh8, sian1 jiok4, jiok4 bue7 tioh8, tsit8 tng7 tsha1 kau2 tshioh4, lok8-a2 khuann3 tioh8 it4-tit8 tshio3."
        ]
      ],
      "篇名": "3. 草蜢仔"
    },
    {
      "段": [
        [
          "有一隻羊仔囝tue3無對陣，hoo7野狼掠著。羊仔囝講：「我自細漢就愛唱歌，你hoo7我先唱一下a1歌了後，kah4食我好bo5？」野狼就答應。羊仔囝唱kah4足大聲，牧羊犬聽到緊趕過來，野狼看著牧羊犬來一大陣，尾溜iap4 le緊走loh4。",
          "U7 tsit8 tsiah4 iunn5-a2-kiann2 tue3 bo5 tioh8 tin7, hoo7 ia2-long5 liah8 tioh8. iunn5-a2-kiann2 kong2: 'gua2 tsu7 se3-han3 tioh8 ai3 tshiunn3-kua1, li2 hoo7 gua2 sing1 tshiang3 tsit8-e7 a1 kua1 liau2-au7, kah4 tsiah8 gua2 ho2--bo5? ' ia2-long5 tioh8 tah4-ing3. iunn5-a2-kiann2 tshiunn3 kah4 tsiok4 tua7-siann1, bok8-iunn5-khian2 thiann1 tioh8 kin2 kuann2--kue3-lai5, ia2-long5 khuann3 tioh8 bok8-iunn5-khian2 lai5 tsit8 tua7 tin7, bue2-liu1 iap4 le kin2 tsau2 loh4."
        ]
      ],
      "篇名": "4. 羊仔和野狼"
    },
    {
      "段": [
        [
          "故園東望路漫漫，",
          "Koo3 uan5 tong1 bong7 loo7 ban7-ban7,"
        ],
        [
          "雙袖龍鍾淚不乾，",
          "Siong1 siu7 liong5-tsiong1 lui7 put4 kan1,"
        ],
        [
          "馬上相逢無紙筆，",
          "Ma2 siong7 siong1-hong5 bu5 tsi2-pit4,"
        ],
        [
          "憑君傳語報平安。",
          "Ping5 kun1 thuan5 gu2 po3 ping5-an1."
        ]
      ],
      "篇名": "5. 報平安"
    },
    {
      "段": [
        [
          "阿英a1 pu5蕃薯，pu5 kah4黃e5變烏e5 。",
          "A1-ing1-a1 pu5 han1-tsi5, pu5 kah4 ng5--e5 pian3 oo1--e5."
        ],
        [
          "阿火a1 煮大麵，煮kah4 khiu1--e5變爛--e5。",
          "A1-hue2-a1 tsu2 tua7-mi7, tsu2 kah4 khiu1--e5 pian3 nua7--e5."
        ],
        [
          "阿俊a1做su7-sih4，欲請阿傑 a1、阿國a1和厝邊。",
          "A1-tsun3-a1 tso3 su7-sih4, beh4 tshiann2 a1-kiat8-a1, a1-kok4-a1 kah4 tshu3-pinn1."
        ]
      ],
      "篇名": "6. 阿英a"
    },
    {
      "段": [
        [
          "正月初一，天才欲光，賣菜義a1就聽著有人在叫門伊問講：「啥人？」對方講：「進財啦！」新年頭就有進財來找，真是好頭彩，伊就請進財入來。這個賣菜義a1規年的生理是做未離，than3足濟錢。",
          "Tsiann1-gueh8 tshue1-it4, thinn1 tsiah4 beh4 kng1, bue7-tshai3-gi7-a1 tioh8 thiann1 tioh8 u7 lang5 teh4 kio3-mng5 i1 mng7 kong2: 'siann2-lang5? ' tui3-hong1 kong2: 'tsin3-tsai5 la! ' sin1-ni5-thau5 tioh8 u7 tsin3-tsai5 lai5 tshue7, tsin1 si7 ho2-thau5-tshai2, i1 tioh8 tshiann2 tsin3-tsai5 jip8--lai5. tsit4 e5 be7-tshai3-gi7-a kui1-ni5 e5 sing1-li2 si7 tso3 be7 li7, than3 tsiok4 tse7 tsinn5."
        ],
        [
          "這個消息hoo7貪心的錢阿舍知影，就去找進財a1，叫伊初一透早愛去in1 tau1叫門。「叩！叩！叩！」「啥人？」「是我啦！」「你叫什麼名？」「eh4！mai3-tinn3-tshinn1啊！是你叫我來e5，無甘是鬼？ 」就an2-ne1，不到一年的時間錢阿舍的ke1-hue2，就敗了了。人講：「人兩腳，錢四腳」「強挽的瓜未甜，強求的緣未圓。」",
          "Tsit e5 siau1-sit4 hoo7 tham1-sim1 e5 tsinn5-a1-sia3 tsai1-iann2, tioh8 khi3 tshue7 tsin3-tsai5-a1, kio3 i1 tshue1-it4 thau3-tsa2 ai3 khi3 in1 tau1 kio3-mng5. 'khok8! khok8! khok8! ' 'siann2-lang5? ' 'si7 gua2 la! ' 'li2 kio3 siann2-mih8 mia5? ' 'eh4! mai3-tinn3-tshinn1 a1! si7 li2 kio3 gua2 lai5 e5, bo5 kam1 si7 kui2? ' tioh8 an2-ne1, bo5-kau3 tsit8 ni5 e5 si5-kan1 tsinn5-a1-sia3 e5  ke1-hue2, tioh8 pai7 liau2-liau2. lang5 kong2: 'lang5 nng7 kha1, tsinn5 si3 kha1' 'kiong5 ban2 e5 kue1 bue7 tinn1, kiong5-kiu5 e5 ian5 bue7 inn5. '"
        ]
      ],
      "篇名": "7. 進財"
    }
  ]
}
