{
  "出版年": "2008",
  "出版者": "真平企業有限公司",
  "年級別": "五下",
  "文類": "教材",
  "書名": "台語讀本10",
  "書寫系統": "漢字",
  "資料": [
    {
      "段": [
        [
          "歇睏日，來去庄跤，騎鐵馬，坐牛車，炕蕃薯，挽菝仔，看蓮花，樹仔，抱兔仔，飼羊仔，逐蝶仔，掠四跤仔，有時泡茶，有時唱歌，有時散步，有時山，逐擺攏耍笑哈哈。",
          "Hioh4-khun3 jit8, lai5-khi3 tsng1-kha1，khia5 thih4-be2, tse7 gu5 tshia1,khong3 han1-tsi5，ban2 pat8-a2,khuann3 lian5-hue1,peh4 tshiu7-a2,pho7 thoo3-a2,tshi7 ionn5-a2,jiok4 iah8-a2,liah8 si3-kha1-a2,u7-si5 phau3-te5,u7-si5 tshionn3-kua1,u7-si5 san3-poo7,u7-si5 peh4-suann1，tak8 pai2 long2 sng2 kah4 tshio3-ha1-ha1。"
        ]
      ],
      "篇名": "第一課歇睏日"
    },
    {
      "段": [
        [
          "歕[竹^品]仔，解心悶，[竹^品]仔聲，好比論：親像春風涼涼吹白雲，親像月娘光光照山崙，白雲飄飄滿山崙，心肝清清若白雲。[竹^品]仔，[竹^品]仔，解心悶，心花開，好氣氛，家己歕，做陣歕，高音，下音，真齊勻。",
          "Pun5 phin2-a2,kai2 sim1-bun7,phin2-a2 siann1,ho2 pi2-lun7:tshin1-tshionn7 tshun1-hong1 liang5-liang5 tshue1 peh8 hun5,tshin1-tshionn7 gueh8-niu5 kng1-kng1 tsio3 suann1-lun5,peh8 hun5 phiau1-phiau1 mua2 suann1-lun5,sim1-kuann1 tshing1-tshing1 na2 peh8 hun5.phin2-a2,phin2-a2,kai2 sim1 bun7,sim1-hue1 khui1,ho2 khi3-hun1,ka1-ki7 pun5,tsue3-tin7 pun5, kuan5-im1, ke7-im1, tsin1 tsiau5-un5。"
        ]
      ],
      "篇名": "第二課歕[竹^品]仔"
    },
    {
      "段": [
        [
          "白鴒鷥，白頭殼、毛清氣，喙仔尖尖[敖^力]掠魚。白鴒鷥，長頷管、躼跤枝，飄撇紳士著是伊，蹽水過溪若散步，吹風沃雨揣活路，飛呀！飛呀！勇敢的白鴒鷥。",
          "Peh8-ling7 si1,peh8 thau5-khak4,mng5 tshing1-khi3,tshui3-a2 tsiam1-tsiam1 gau5 liah8 hi5.peh8 ling7 si1,tng5 am7-kun2,lo3 kha1-ki1,phiau1-phiat4 sin1-su7 tioh8-si7 i1,liau5 tsui2 kue3 khe1 na2 san3-poo7,tshue1,hong1 ak4 hoo7 tshue7 uah8-loo7,pue1--ah4！pue1--ah4！iong2-kam2 e5 peh8-ling7-si1."
        ]
      ],
      "篇名": "第三課白鴒鷥"
    },
    {
      "段": [
        [
          "撓[片+不]，烏面撓[片+不]，來自遙遠的土地。伊一隻、兩隻，飛啊飛，飛啊飛，飛過茫茫的大海，飛來曾文溪。飛啊飛，踅啊踅，飛過天光的魚塭仔，踅過月光的溪底，飛來七股的潟湖，踮水內走想揣。伊的面烏烏、喙長長，一枝喙[片+不]撓高撓下，踮水內掠魚蝦。",
          "La7-pue1, oo1-bin7 la7-pue1, lai5-tsu7 iau5-uan2 e5 thoo2-te7. i1 tsit8 tsiah4, nng7 tsiah4, pue1--ah4 pue1, pue1--ah4 pue1, pue1 kue3 bong5-bong5 e5 tua7-hai2, pue1 lai5 tsan1-bun5-khe1. pue1--ah4 pue1, seh8--ah4 seh8, pue1 kue3 thinn1 kng1 e5 hi5-un3-a2, seh8-kue3 gueh8 kng1 e5 khe1-te2, pue1 lai5 tshit4-koo2 e5 sik4-oo5, tiam3 tsui2-lai7 tsau2-sio1-tshue7. I1 e5 bin7 oo1-oo1, tshui3 tng5-tng5, tsit8 ki1 tshui3-pue1 la7-kuan5-la7-ke7, tiam3 tsui2-lai7 liah8 hi5-he5."
        ]
      ],
      "篇名": "第四課烏面撓[片+不]"
    },
    {
      "段": [
        [
          "紅樹林，真迷人，水筆仔，海茄苳，沙馬仔，上[敖^力][人+從]，來無影，去無蹤。海和尚，絞規黨，鳥仔兄，毋敢捅。大栱仙，舞拳頭，顧地盤，上蓋[敖^力]。現代人，愛覺悟，生態環境逐家來保護。",
          "Ang5-tshiu7-na5, tsin1 be5-lang5, tsui2-pit4-a2 hai2-ka1-tang1, sua1-be2-a2, siong7 gau5 tsong5, lai5 bu5-iann2, khi3 bu5-tsong1. hai2-hue5-sionn7, ka2 kui1 tong2, tsiau2-a2-hiann1, m7 kann2 thong2. tua7-kong2-sian1, bu2 kun5-thau5, koo3 te7-puann5, siong7-kai3 gau5. hian7-tai7-lang5, ai3 kak4-ngoo7, sing1-thai3 huan5-king2 tak8-ke1 lai5 po2-hoo7."
        ]
      ],
      "篇名": "第五課紅樹林"
    },
    {
      "段": [
        [
          "看著客廳彼台新買的電腦，阿勇歡喜，彼是阿舅送伊的生日禮物。毋過伊有淡薄仔困擾，房間內干礁會當囥一台電腦爾，按呢彼台舊的電腦是欲按怎處理咧？",
          "Khuann3 tioh8 kheh4-thiann1 hit4 tai5 sin1 be2 e5 tian7-nau2, a1-iong2 huann1-hi2 kah4, he1 si7 in1 a1-ku7 sang3--i1 e5 senn1-jit8 le2-but8. m7-ko1 i1 u7 tam7-poh8-a2 khun3-jiau2, pang5-king1-lai7 kan1-ta1 e7-tang3 khng3 tsit8 tai5 tian7-nau2 nia5, an2-ne1 hit4 tai5 ku7 e5 tian7-nau2 si7 beh4 an2-tsuann2 tshu2-li2--leh4?"
        ],
        [
          "媽媽看伊的表情誠古怪，就問伊到底是按怎咧。阿勇就共伊的困擾講予媽媽知影。",
          "In1 ma1-ma1 khuann3 i1 e5 piau2-tsiann5 ku1-kuai3, to7 mng7 i1 tau3-te2 si7 an2-tsuann2--leh4. a1-iong2 to7 ka7 i1 e5 khun3-jiau2 kong2 hoo7 ma1-ma1 tsai1-iann2."
        ],
        [
          "媽媽就問伊：「舊的電腦歹去未？」",
          "Ma1-ma1 to7 mng7 i1: ”ku7--e5 tian7-nau2 phainn2--khi3-bue7?”"
        ],
        [
          "「猶未，只是無升級爾，速度有較慢啦。」",
          "”Iau2-bue7, tsi2-si7 bo5 sing1-kip4 nia5, sok4-too7 u7 khah4 ban7--lah4.”"
        ],
        [
          "「你敢無想欲送人？」",
          "”Li2 kam2 bo5 sionn7 beh4 sang3--lang5?”"
        ],
        [
          "「送人？遮爾舊矣，欲送啥人？」",
          "”Sang3--lang5? tsiah4-nih8 ku7--ah4, beh4 sang3 siann2-lang5?”"
        ],
        [
          "「咱會當共舊的電腦捐予環保署，就會請義工來整理，然後送予有需要的人。這就是資源回收的環保觀念。」",
          "”Lan2 e7-tang3 ka7 ku7--e5 tian7-nau2 kuan1 hoo7 huan5-po2-su2, in1 to7 e7 tshiann2 gi7-kang1 lai5 tsing2-li2, jian5-au7 sang3 hoo7 u7 su1-iau3 e5 lang5. tse1 to7-si7 tsu1-guan5 hue5-siu1 e5 huan5-po2 kuan1-liam7.”"
        ],
        [
          "阿勇誠歡喜，按呢伊的舊電腦就會當揣著新主人嘍！",
          "A1-iong2 tsiann5 huann1-hi2, an2-ne1 i1 e5 ku7 tian7-nau2 to7 e7-tang3 tshue7 tioh8 sin1 tsu2-lang5--looh4!"
        ]
      ],
      "篇名": "第六課電腦換新主人"
    }
  ]
}
