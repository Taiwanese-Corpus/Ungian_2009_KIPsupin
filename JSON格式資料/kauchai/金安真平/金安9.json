{
  "出版年": "2007",
  "出版者": "真平企業有限公司",
  "年級別": "五上",
  "文類": "教材",
  "書名": "台語讀本9",
  "書寫系統": "漢字",
  "資料": [
    {
      "段": [
        [
          "阿伯咧做司機，阿叔咧賣肉羹，阿姑咧教人ABC，阿姨咧教人Do Re Mi，阿舅開店做生理，各人的頭路攏無仝，逐家攏做真歡喜。",
          "A1-peh4 leh4 tso3 su1-ki1, a1-tsik4 leh4 be7 bah4-kinn1, a1-koo1 leh4 ka3 lang5 A-B-C, a1-i5 leh4 ka3 lang5 Do-Re-Mi, a1-ku7 khui1-tiam3 tso3-sing1-li2, kok4-lang5 e5 thau5-loo7 long2 bo5-kang5, tak8-ke1 long2 tso3 kah4 tsin1 huann1-hi2."
        ]
      ],
      "篇名": "第一課無共款的頭路"
    },
    {
      "段": [
        [
          "媽媽：阿珍，這便當的菜你哪食無了咧？",
          "Ma1-ma1: a1-tin1, tse1 pian7-tong1 e5 tshai3, li2 na2 tsiah8 bo5-liau2--le?"
        ],
        [
          "阿珍：因為遐的菜我攏無合意食啊！",
          "A1-tin1: in1-ui7 hia1 e5 tshai3 gua2 long2 bo5 kah4-i3 tsiah8--a7!"
        ],
        [
          "媽媽：妳敢知影，遮的菜是做穡人流汗辛苦種作的，俗語敢毋是按呢講：「一粒米，百粒汗。」",
          "Ma1-ma1: li2 kam2 tsai1-iann2, tsia1 e5 tshai3 si7 tsoh4-sit4-lang5 lau5-kuann7 sin1-khoo2 tsing3-tsoh4--e5,siok8-gi2 kam2 m7 si7 an2-ne1 kong2:”zit8 liap8 bi2, pah4 liap8 kuann7.”"
        ],
        [
          "阿珍：好啦！我以後一定共菜食予了。",
          "A1-tin1:ho2--la!gua2 i2-au7 it4-ting7 ka7 tshai3 tsiah8 hoo7 liau2。"
        ]
      ],
      "篇名": "第二課做穡人的汗"
    },
    {
      "段": [
        [
          "做伙行，做伙行，做伙來去安平劍獅埕。遐的劍獅藝品真出名，竹管厝，賣物件，主題館，咖啡廳，擱有台語詩歌通好聽。",
          "Tso3-hue2 kiann5, tso3-hue2 kiann5, tso3-hue2 lai5-khi3 an1-ping5 kiam3-sai1-tiann5.hia1 e5 kiam3-sai1 ge7-phin2 tsin1 tshut4-mia5. tik4-kong2-tshu3, be7 mih8-kiann7, tsu2-te5-kuan2, ka1-pi1-thiann1, koh4 u7 tai5-gi2 si1-kua1 thang1-ho2 thiann1."
        ]
      ],
      "篇名": "第三課台南安平劍獅埕"
    },
    {
      "段": [
        [
          "你敢捌看過廟裡咧做醮？咱臺灣的做醮誠鬧熱呢，毋但有大拜拜，擱有歌仔戲、布袋戲、電影佮歌舞的表演通好看；大人、囡仔揭椅頭仔坐踮廟埕，看笑咳咳。來鬥鬧熱的陣頭嘛足濟，炮仔聲響連天。善男信女嘛人[足+契]人，阿公、阿媽[毛^火]我來拜拜，祈求神明保庇我平安[敖^力]大漢。",
          "Li2 kam2 bat4 khuann3 kue3 bio7--lin leh4 tso3-tsio3? lan2 tai5-uan5 e5 tso3-tsio3 tsiann5 lau7-jiat8--neh4, m7-na7 u7 tua7-pai3-pai3, koh4 u7 kua1-a2-hi3, poo3-te7-hi3, tian7-iann2 kah4 kua1-bu2 e5 piau2-ian2 thang1-ho2 khuann3, tua7-lang5, gin2-a2 giah8 i2-thau5-a2 tse7 tiam3 bio7-tiann5 khuann3 kah4 tshio3-hai1-hai1.lai5 tau7-lau7-jiat8 e5 tin7-thau5 ma7 tsiok4 tse7, phau3-a2 siann1 hiang2-lian5-thian1. sian7-lam5 sin3-lu2 ma7 lang5 kheh4 lang5, a1-kong1, a1-ma2 tshua7 gua2 lai5 pai3-pai3, ki5-kiu5 sin5-bing5 po2-pi3 gua2 ping5-an1 gau5-tua7-han3."
        ]
      ],
      "篇名": "第四課做醮"
    },
    {
      "段": [
        [
          "初一早，初二早，初三睏到飽，初四接神，初五隔開，初六是舀肥，初七七元，初八完全，初九天公生日，初十食食，十一請囝婿，十二請查某囝轉來食泔糜仔配芥菜，十三關老爺生，十四月光，十五是元宵瞑。",
          "Tshe1-it4 tsa2, tshe1-ji7 tsa2, tshe1-sann1 khun3 kau3 pa2, tshe1-si3 tsih4-sin5, tshe1-goo7 keh4-khui1, tshe1-lak8 si7 iunn2-pui5, tshe1-tshit4 tshit4-guan5, tshe1-peh4 uan5-tsuan5, tshe1-kau2 thinn1-kong1 sinn1-jit8, tshe1-tsap8 tsiah8-sit8, tsap8-it4 tshiann2 kiann2-sai3, tsap8-ji7 tshiann2 tsa1-boo2-kiann2 tng2 lai5 tsiah8 am2-muai5-a2 phue3 kua3-tshai3, tsap8-sann1 kuan1-lo2-ia5 sinn1, tsap8-si3 gueh8 kng1, tsap8-goo7 si7 guan5-siau1 mi5."
        ]
      ],
      "篇名": "第五課正月調"
    },
    {
      "段": [
        [
          "廿九瞑：廿九瞑食腥臊，魚、肉食透透，食菜頭好彩頭，食予賰年年春，長年菜食落喉，硩年錢連鞭到。",
          "Ji7-kau2-me5: Ji7-kau2-me5 tsiah8 tshenn1-tshau1, hi5, bah4 tsiah8 thau3-thau3, tsiah8 tshai3-thau5 ho2-tshai2-thau5, tsiah8 hoo7 tshun1 ni5-ni5 tshun1, tng5-ni5-tshai3 tsiah8-loh8-au5, teh4-ni5-tsinn5 liam5-mi1 kau3."
        ],
        [
          "新正年頭：穿新衫放連炮，迎財神弄獅頭，囡仔歡喜提紅包，大人向望好運到。",
          "Sin1-tsiann1-ni5-thau5: Tshing7 sin1-sann1 pang3 lian5-phau3, ngia5 tsai5-sin5 lang7 sai1-thau5, gin2-a2 huann1-hi2 theh8 ang5-pau1, tua7-lang5 ng3-bang7 ho2-un7 kau3."
        ]
      ],
      "篇名": "第六課過年"
    }
  ]
}
