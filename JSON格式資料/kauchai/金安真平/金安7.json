{
  "出版年": "2007",
  "出版者": "真平企業有限公司",
  "年級別": "四上",
  "文類": "教材",
  "書名": "台語讀本7",
  "書寫系統": "漢字",
  "資料": [
    {
      "段": [
        [
          "這條街，逐項有，肉粽、肉羹、肉丸、臭豆腐，[艸^王]梨、西瓜、菝仔佮蓮霧，若欲食紅豆冰，就去冰果店揣阮阿舅。",
          "Tsit4 tiau5 ke1,tak8-hang7 u7,bah4-tsang3,bah4-kenn1,bah4-uan5, tshau3-tau7-hu7,ong5-lai5,si1-kue1,puat8-a2 kah4 lian2-bu7,na7 beh4tsiah8 ang5-tau7 ping1,to7 khi3 ping1-ko2-tiam3tshue7 gun2 a1-ku7."
        ]
      ],
      "篇名": "第一課這條街"
    },
    {
      "段": [
        [
          "身體若欲勇，就愛注意三頓的營養，魚、肉、青菜佮水果，攏愛加減仔食。俗語講：「食魚食肉也著菜佮。」毋通共四秀仔當做正頓，按呢才會健康[敖^力]大漢。",
          "Sin1-the2 na7 beh4 iong2,to7 ai3tsu3-i3 sann1-tng3 e5ing5-iong2,hi5,bah4, tshenn1-tshai3 kah4tsui2-ko2,long2 ai3 ke1-kiam2-a2tsiah8. siok8-gi2 kong2:”tsiah8 hi5tsiah8 bah4 ia7 tioh8tshai3 kah4.”m7-thang1 ka7 si3-siu3-a2 tong3-tso3tsiann3-tng3,an2-ne1tsiah4 e7 kian7-khong1 gau5 tua7-han3."
        ]
      ],
      "篇名": "第二課營養的三頓"
    },
    {
      "段": [
        [
          "跤球，跤球，逐家鬥陣踢跤球，踢來踢去大聲咻，踢一下烏青害溜溜，現現就咧踢跤球，啥知影煞去踢著地球。",
          "Kha1-kiu5,kha1-kiu5,tak8-ke1 tau3-tin7 that4 kha1-kiu5,that4lai5that4khi3 tua7 siann1 hiu1,that4tsit8-e7 oo1-tshenn1 hai7-liu3-liu3,hian7-hian7 to7leh4 that4 kha1-kiu5,siang2tsai1-iann2 suah4 khi3 that4tioh8 te7-kiu5."
        ]
      ],
      "篇名": "第三課踢跤球"
    },
    {
      "段": [
        [
          "阿姊：阿明仔，你哪會一个面漚揬揬咧？",
          "A1-tse2:a1-bing5-a2,li2 na2e7tsit8e5 bin7 au3-tuh8-tuh8--le?"
        ],
        [
          "阿明：今仔日運動會，我一百公尺走上尾名。",
          "A1-bing5: kin1-a2-jit8 un7-tong7-hue7, gua2 tsit8-pah4 kong1-tshioh4 tsau2 siong7-bue2 mia5。"
        ],
        [
          "阿姊：呔按呢咧？",
          "A1-tse2: thai2 an2-ne1--le?"
        ],
        [
          "阿明：因為我無小心去跋倒，毋過我嘛是一直走到尾仔呢！",
          "A1-bing5: in1-ui7 gua2 bo5sio2-sim1 khi3 puah8-to2, m7-ko1 gua2 ma7 si7 it4-tit8 tsau2kau3 bue2--a2neh4！"
        ],
        [
          "阿姊：無要緊啦！雖然比賽無著等，毋過你有運動家的精神啊！",
          "A1-tse2: bo5iau3-kin2--la! sui1-jian5 pi2-sai3 bo5tioh8-ting2, m7-ko1 li2 u7un7-tong7-ka1 e5 tsing1-sin5-a."
        ]
      ],
      "篇名": "第四課運動會"
    },
    {
      "段": [
        [
          "北風呼呼吹，啥人對遮過，聖誕老阿伯，禮物揹一大袋，也有運動鞋，也有尪仔冊，也有糖仔佮番麥，實在有夠濟。緊來提，緊來提，一人有一个，樓頂樓跤厝邊頭尾，逐家歡喜做伙，也唱歌，也泡茶，也有講笑詼，上重要的著愛感謝聖誕老阿伯。",
          "Pak4-hong1 hu1-hu1-tshue1,siann2-lang5 tui3tsia1 kue3,sing3-tan3 lau7-a1-peh4,le2-but8 phainn7tsit8-tua7-te7,ia7 u7un7-tong7 e5, ia7 u7ang1-a2-tsheh4,ia2 u7 thng5-a2 kah4 huan1-beh8,sit8-tsai7 u7-kau3tse7.kin2 lai5 theh8,kin2 lai5 theh8, tsit8 lang5 u7tsit8 e5,lau5-ting2lau5-kha1tshu3-pinn1-thau5-bue2,tak8-ke1 huann1-hi2tso3-hue2,ia7tshiunn3-kua1, ia7 phau3-te5, ia7u7 kong2tshio3-khue1,siong7 tiong7-iau3--e5tioh8 ai3 kam2-sia7 sing3-tan3 lau7-a1-peh4."
        ]
      ],
      "篇名": "第五課歡喜聖誕節"
    },
    {
      "段": [
        [
          "阿賢逐工攏足晏睏，下早時[足+百]袂起來，所以上課定定遲到。伊有一暝陷眠，夢著伊予亂鐘仔逐，亂鐘仔一直大聲喝：「我是你的主人。」阿賢驚一下醒起來，伊共家己講：「從今以後，我欲做時間的主人啦。」",
          "A1-hian5 tak8-kang1 long2tsiok4 uann3 khun3,e1-tsa2-si5 peh4 be7 khi2--lai5,soo2-i2 siong7-kho3 tiann7-tiann7 ti5-to3.I1 u7tsit8 me5 ham7-bin5,bang7tioh8 i1 hoo7 luan7-tsing1-a2 jiok4,luan7-tsing1-a2 it4-tit8 tua7 siann1 huah4:”gua2 si7 li2 e5tsu2-lang5.”a1-hian5 kiann1tsit8-e7tshenn2--khi2-lai5,i1 ka7 ka1-ki7 kong2:” tsiog5-kim5 i2-au7,gua2 beh4tso3 si5-kan1 e5tsu2-lang5--la.”"
        ]
      ],
      "篇名": "第六課時間的主人"
    }
  ]
}
