{
  "出版年": "2008",
  "出版者": "真平企業有限公司",
  "年級別": "四下",
  "文類": "教材",
  "書名": "台語讀本8",
  "書寫系統": "漢字",
  "資料": [
    {
      "段": [
        [
          "台灣島，四界全全寶，海裡真濟魚，山頂全水果，都市真利便，庄跤風景好，台灣真正是寶島。",
          "Tai5-uan5-to2,si3-ke3 tsuan5-tsuan5 po2,hai2--nih8 tsin1 tse7 hi5,suann1-ting2 tsuan5 tsui2-ko2,too1-tshi7 tsin1 li7-pian7,tsng1-kha1hong1-king2 ho2,tai5-uan5 tsin1-tsiann3 si7 po2-to2,"
        ]
      ],
      "篇名": "第一課台灣是寶島"
    },
    {
      "段": [
        [
          "日亦流，瞑亦流，圳仔水恬恬仔流，流過鐵枝仔路邊，發林投的水溝。日亦流，瞑亦流，田水淹淹流，流來田尾流來田頭，問咱的土地敢食中晝。",
          "Jit8 ah8 lau5,me5 ah8 lau5,tsun3-a2-tsui2 tiam7-tiam7-a2 lau5,lau5kue3 thih4-ki1-a2 loo7-pinn4 huat4 na5-tau5 e5tsui2-kau1. jit8 ah8 lau5,me5 ah8 lau5,tshan5-tsui2 im1-im1 lau5,lau5 lai5tshan5-bue2 lau5 lai5 tshan5-thau5,mng7 lan2 e5 thoo2-te7 kam2 tsiah8 tiong1-tau3。"
        ]
      ],
      "篇名": "第二課圳仔水恬恬仔流"
    },
    {
      "段": [
        [
          "媽媽：頭家，你這梨仔一斤賣偌濟？",
          "Ma1-ma1:thau5-ke1,li2 tse1 lai5-a2 tsit8 kin1 be7lua7 tse7?"
        ],
        [
          "頭家：大粒的一斤六十，細粒的一斤五十。",
          "Thau5-ke1:tua7 liap8--e5 tsit8 kin1 lak8-tsap8,se3 liap8--e5 tsit8 kin1 goo7-tsap8."
        ],
        [
          "媽媽：遮爾貴喔？你敢會當算較俗的？",
          "Ma1-ma1:tsiah4-nih8 kui3--ooh4?li2 kam2 e7-tang3 sng3 khah4 siok8--e5?"
        ],
        [
          "頭家：抑無，凊彩啦，大粒的算你一斤五十就好。",
          "Thau5-ke1:ah4-bo5,tshin3-tshai2--lah4,tua7 liap8--e5 sng3 li2 tsit8 kin1 goo7-tsap8 to7ho2."
        ],
        [
          "媽媽：按呢，後擺我會定定來共你交關。",
          "Ma1-ma1:an2-ne1,au7-pai2 gua2 e7 tiann7-tiann7 lai5 ka7 li2 kau1-kuan1."
        ]
      ],
      "篇名": "第三課買賣刣價"
    },
    {
      "段": [
        [
          "做環保，有撇步，照起工來摒糞埽；罐仔矸仔分清楚，踏予扁，抾予好；字紙回收再製造，會當寫字佮畫圖；咱若仝心做環保，環境清幽人呵咾。",
          "Tso3 huan5-po2,u7 phiat4-poo7,tsiau3-khi2-kang1 lai5 piann3 pun3-so3,kuan3-a2 kan1-a2 hun1 tshing1-tsho2,tah8 hoo7 pinn2,khioh4 hoo7ho2,ji7-tsua2 hue5-siu1 tsai3 tse3-tso7,e7-tang3 sia2-ji7 kah4 ue7-too5,lan2 na7 kang7-sim1 tso3 huan5-po2,huan5-king2 tshing1-iu1 lang5 o1-lo2."
        ]
      ],
      "篇名": "第四課做環保"
    },
    {
      "段": [
        [
          "五月節，縛肉粽，菜粽、肉粽、八寶粽，鹹甜口味攏無仝，燒燒來食貢貢芳。扒龍船，挵大鼓，囡仔大細掛香芳，鬧熱滾滾人[足+契]人。",
          "Goo7-gueh8-tseh4,pak8 bah4-tsang3,tshai3-tsang3,bah4-tsang3,pat4-po2-tsang3kiam5 tinn1 khau2-bi7 long2 bo5-kang5,sio1-sio1 lai5 tsiah8 kong3-kong3-phang1.pe5 liong5-tsun5,long3 tua7 koo2,gin2-a2 tua7-se3 kua3 hiunn1-phang1,lau7-jiat8-kun2-kun2 lang5 kheh4 lang5。"
        ]
      ],
      "篇名": "第五課五月節"
    },
    {
      "段": [
        [
          "每年若到熱天時",
          "Mui2 ni5 na7 kau3 juah8-thinn1 si5"
        ],
        [
          "日頭若火炎熾熾",
          "jit8-thau5 na2 hue2 iam7-tshih4-tshih4"
        ],
        [
          "規日流汗流袂離",
          "kui1-jit8 lau5-kuann7 lau5 be7li7"
        ],
        [
          "不時身軀黏黐黐",
          "put4-si5 sin1-khu1 liam5-thi1-thi1"
        ],
        [
          "走去冰店買冰枝",
          "tsau2khi3 ping1-tiam3 be2 ping1-ki1"
        ],
        [
          "走入菜市買果子",
          "tsau2jip8 tshai3-tshi7 be2 kue2-tsi2"
        ],
        [
          "走來厝內吹冷氣",
          "tsau2lai5 tshu3-lai7 tshue1 ling2-khi3"
        ],
        [
          "走去海邊藏水沫",
          "tsau2khi3 hai2-pinn1 tshang3-tsui2-bi7"
        ]
      ],
      "篇名": "第六課熱天"
    }
  ]
}
