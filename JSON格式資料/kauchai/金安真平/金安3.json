{
  "出版年": "2007",
  "出版者": "真平企業有限公司",
  "年級別": "二上",
  "文類": "教材",
  "書名": "台語讀本3",
  "書寫系統": "漢字",
  "資料": [
    {
      "段": [
        [
          "玉蘭花，白擱芳，玉蘭樹仔媠噹噹，隔壁埕，種一欉，風吹芳味四界送。",
          "Giok8-lan5-hue, peh8 koh4 phang1, giok8-lan5 tshiu7-a2 sui2-tang1-tang1, keh4-piah4 tiann5, tsing3 tsit8 tsang5, hong1 tshue1 phang1 bi7 si3-ke3 sang3."
        ]
      ],
      "篇名": "第一課  玉蘭花"
    },
    {
      "段": [
        [
          "蠓仔飛佇耳空邊，暗時欲睏膏膏纏，拍無著蠓拍著鼻，蠓仔猶佇耳空邊。",
          "Bang2-a2 pue1 ti7 hinn7-khang1 pin1, am3-si5 beh4  khun3 ko1-ko1-tinn5, phah4 bo5 tioh8 bang2 phah4 tioh8 phinn7, bang2-a2 iau2 ti7 hinn7-khang1 pinn1."
        ]
      ],
      "篇名": "第二課  蠓仔"
    },
    {
      "段": [
        [
          "來來來，來阮兜坐，我去灶跤泡好茶，你四界看看免歹勢，雖然阮兜有較狹，毋過溫暖在心底。",
          "Lai5 lai5 lai5, lai5 gun2 tau1 tse7, gua2 khi3 tsau3-kha1 phau3 ho2 te5, li2 si3-ke3 khuann3-khuann3 bain2 phain2-se3, sui1-jian5 gun2 tau1 u7 khah4 eh8, m7-ko1 un1-luan2 tsai7 sim1-te2."
        ]
      ],
      "篇名": "第三課阮兜"
    },
    {
      "段": [
        [
          "一陣露螺寬寬仔爬，四界玲瓏踅，踅過田岸邊，踅過沙仔地，欲去揣一間厝，愛有電視佮電話。",
          "Tsit8 tin7 loo7-le5 khuann1-khuann1-a2 pe5, si3-ke3 lin1-long1 seh8, seh8-kue3 tshan5-huann7-pinn1,  seh8-kue3 sua1-a2 te7, in1 beh4 khi3 tshue7 tsit8 king1 tshu3, ai3 u7 tian7-si7 kah4 tian7-ue7."
        ]
      ],
      "篇名": "第四課  露螺"
    },
    {
      "段": [
        [
          "流星，流星，閃閃晣，流對彼爿去，流星，流星，你著保庇：予我食糖仔袂蛀齒，予阮阿爸趁大錢，予阮阿母無煩無惱笑微微。",
          "Liu5-tsenn1, liu5-tsenn1, siam2-siam2-sih4, lau5 tui3 hit4-ping5 khi3，liu5-tsenn1, liu5-tsenn1, li2 tioh8 po2-pi3, hoo7 gua2 tsiah8 thng5-a2 be7 tsiu3 khi2, hoo7 gun2 a1-pa1 than3-tua7-tsinn5, hoo7 gun2 a1-bu2 bo5-huan5-bo5-lo2 tshio3-bi1-bi1."
        ]
      ],
      "篇名": "第五課下願"
    }
  ]
}
