{
  "出版年": "2008",
  "出版者": "真平企業有限公司",
  "年級別": "三下",
  "文類": "教材",
  "書名": "台語讀本6",
  "書寫系統": "漢字",
  "資料": [
    {
      "段": [
        [
          "提齒抿仔，來洗喙，攄高攄下，攄來攄去，齒縫的垃圾攏無去！逐工洗，袂費氣，清氣噹噹免驚蛀齒。",
          "Theh8 khi2-bin2-a2,lai5 se2 tshui3,lu3kuan5lu3ke7,lu3lai5lu3khi3,khi2-phang7 e5 lah4-sap4 long2bo5--khi3!tak8 kang1 se2,be7 hui3-khi3,tshing1-khi3-tang1-tang1 bian2kiann1 tsiu3 khi2."
        ]
      ],
      "篇名": "第一課洗喙"
    },
    {
      "段": [
        [
          "囡仔人著知道理，早早去睏早早起。身體健康愛注意，洗喙漉喙袂蛀齒，看山看水袂近視，愛運動愛清氣，健康囡仔兄著是你。",
          "Gin2-a2-lang5 tioh8 tsai1 to7-li2,tsa2-tsa2 khi3 khun3 tsa2-tsa2 khi2.sin1-the2 kian7-khong1 ai3 tsu3-i3,se2 tshui3 lok8tshui3 be7 tsiu3 khi2,khuann3-suann1-khuann3-tsui2 be7 kin7-si7.ai3 un7-tong7 ai3 tshing1-khi3,kian7-khong1 gin2-a2-hiann1 tioh8-si7 li2."
        ]
      ],
      "篇名": "第二課阿媽的話"
    },
    {
      "段": [
        [
          "喂喂喂，撽電話，對人講話愛好禮，毋通講無三句就冤家，輕聲細說話愛短，講煞擱加一句「有閒來坐」！",
          "Ue5 ue5 ue5, kha3 tian7-ue3,tui3 lang5 kong2-ue7 ai3 ho2-le2,m7-thang1 kong2 bo5 sann1 ku3 to7 uan1-ke1,khin1-siann1-se3-sueh4 ue7 ai3 te2,kong2suah4 koh4 ka1 tsit8 ku3”u7-ing5 lai5 tse7”"
        ]
      ],
      "篇名": "第三課撽電話"
    },
    {
      "段": [
        [
          "阿雲：阿德，[敖^力]早。遮爾早你欲去佗位？",
          "A-hun5:a1-tik4,gau5-tsa2.tsiah4-nih8 tsa2 li2 beh4 khi3 to2-ui7?"
        ],
        [
          "阿德：我欲去圖書館，你敢知影按怎行？",
          "A1-tik4:gua2 beh4 khi3 too5-su1-kuan2,li2 kam2 tsai1-iann2 an2-tsuann2 kiann5?"
        ],
        [
          "阿雲：頭前青紅燈的所在，斡倒手擱直直仔行，就會看著矣。",
          "A1-hun5:thau5-tsing5 tshenn1-ang5-ting1 e5 soo2-tsai7,uat4 to3-tshiu2koh4 tit8-tit8-a2 kiann5,to7 e7khuann3--tioh8-ah4."
        ],
        [
          "阿德：按呢我知影矣！真多謝！",
          "A1-tik4:an2-ni1 gua2 tsai1-iann2--ah4!tsin1 to1-sia7!"
        ],
        [
          "阿雲：免客氣啦！",
          "A1-hun5:bian2kheh4-khi3lah4!"
        ]
      ],
      "篇名": "第四課你欲去佗位"
    },
    {
      "段": [
        [
          "五月風，微微仔吹，我予阿母一張批，批頂擱畫一束花，甚乜花？金針花。金針花，畫六蕊，雖然畫了無真媠，毋過代表我愛阿母伊。",
          "Goo7-gueh8 hong1,bi5-bi5-a2 tshue1,gua2 hoo7 a-bu2 tsit8 tionn1 phue1,phue1-ting2 koh4 ue7 tsit8 sok4 hue1,sim2-mih8 hue1?kim1-tsiam1-hue1.kim1-tsiam1-hue1,ue7 lak8 lui2,sui1-jian5 ue7liau2 bo5tsin1sui2,m7-ko1 tai7-piau2 gua2 ai3 a1-bu2 i1."
        ]
      ],
      "篇名": "第五課金針花"
    },
    {
      "段": [
        [
          "彼一工，我和阿母鬥陣出去買物件，過大路的時，阿母驚我危險就牽我的手。這个時陣，我才發現阿母的手毋知對何時開始變遮爾粗。",
          "Hit4tsit8kang1, gua2 ham5 a1-bu2 tau3-tin7 tshut4khi3 be2 mih8-kiann7, kue3 tua7-loo7 e5 si5, a1-bu2 kiann1 gua2 gui5-hiam2, to7 khan1 gua2 e5 tshiu2 tsit4e5 si5-tsun7, gua2 tsiah4 huat4-hian7 a1-bu2 e5 tshiu2 m7tsai1 ui3 tang1-si5 khai1-si2 pian3 kah4 tsiah4-nih8 tshoo1."
        ],
        [
          "我知影矣，阿母是因為逐工煮飯、洗衫做足濟空課，手才會變粗。從今以後，我欲共阿母鬥陣做一寡空課，毋免予阿母赫爾操勞。",
          "Gua2 tsai1-iann2--ah4, a1-bu2 si7 in1-ui7 tak8-kang1 tsu2-png7, se2-sann1, tso3 tsiok4 tse7 khang1-khue3, tshiu2 tsiah4 e7 pian3 tshoo1. tsiong5-kim1 i2-au7, gua2 beh4 ka7 a1-bu2 tau3 tso3 tsit8-kua2 khang1-khue3, m7bian2 hoo7 a1-bu2 hiah4-nih8 tshau1-lo5。"
        ]
      ],
      "篇名": "第六課阿母的手"
    }
  ]
}
