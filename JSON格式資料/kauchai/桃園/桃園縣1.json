{
  "出版年": "2002",
  "出版者": "桃園縣政府",
  "年級別": "一上",
  "文類": "教材",
  "書名": "桃園縣國民小學閩南語讀本（1）",
  "書寫系統": "漢字",
  "資料": [
    {
      "段": [
        [
          "頭大大，面圓圓，",
          "Thau5-tua7 tua7, bin7 inn5-inn5,"
        ],
        [
          "阿爸講我上古錐。",
          "A1-pa1 kong2 gua2 siong7 koo2-tsui1."
        ],
        [
          "好笑神，得人疼，",
          "Ho2-tshio3-sin5, tit-lang5-thiann3,"
        ],
        [
          "阿媽共我惜命命。",
          "A1-ma2 ka7 gua2 sioh4-mia7-mia7."
        ]
      ],
      "篇名": "1. 我真古錐"
    },
    {
      "段": [
        [
          "囡仔兄囡仔弟，",
          "Gin2-a2-hiann1 gin2-a2-ti7,"
        ],
        [
          "透早起床笑咪咪，",
          "Thau3-tsa2 khi2-tshng5 tshio3-bi1-bi1,"
        ],
        [
          "招呼汝招呼伊，",
          "Tsio1-hoo1 li2 tsio1-hoo1 i1,"
        ],
        [
          "快快樂樂過日子。",
          "Khuai3-khuai3-lok8-lok8 kue3 jit8-tsi2."
        ]
      ],
      "篇名": "2. 快樂囡仔兄"
    },
    {
      "段": [
        [
          "阿公阿媽蹛庄跤，",
          "A1-kong1 a1-ma2 tua3 tsng1-kha1,"
        ],
        [
          "播田種菜飼雞鴨，",
          "Poo3-tshan5 tsing3-tshai3 tshi7 ke1-ah4,"
        ],
        [
          "栽培阿姑佮阿爸，",
          "Tsai1-pue5 a1-koo1 kah4 a1-pa1,"
        ],
        [
          "囝孫有孝真好命。",
          "Kiann2-sun1 iu2-hau3 tsin1 ho2-mia7."
        ]
      ],
      "篇名": "3. 阿公阿媽"
    },
    {
      "段": [
        [
          "阮兜佇都市，",
          "Guan2 tau1 ti7 too1-tshi7,"
        ],
        [
          "樓仔厝滿滿是，",
          "Lau5-a2-tshu3 mua2-mua2-si7,"
        ],
        [
          "出門坐車真便利，",
          "Tshut4-mng5 tse7-tshia1 tsin1 pian7-li7,"
        ],
        [
          "生活四序擱趣味。",
          "Sing1-uah8 su3-si7 koh4 tshu3-bi7."
        ]
      ],
      "篇名": "4. 阮兜佇都市"
    },
    {
      "段": [
        [
          "天光矣，",
          "Thinn1-kng1 a,"
        ],
        [
          "背冊包去學校。",
          "Phainn7 tsheh4-pau1 khi3 hak8-hau7."
        ],
        [
          "老師教阮讀冊，",
          "Lau7-su1 ka3 guan2 thak8-tsheh4,"
        ],
        [
          "運動唱歌佮寫字，",
          "Un7-tong7 tshiunn3-kua1 kah4 sia2-ji7,"
        ],
        [
          "學校生活真趣味。",
          "Hak8-hau7 sing1-uah8 tsin1 tshu3-bi7."
        ]
      ],
      "篇名": "5. 快樂个一工"
    },
    {
      "段": [
        [
          "我是一年个小學生，",
          "Gua2 si7 it4 ni5 e5 sio2-hak8-sing1,"
        ],
        [
          "為學知識入校門，",
          "Ui5 oh8 ti3-sik4 jip8 hau7-mng5,"
        ],
        [
          "阮這班有查甫查某，",
          "Guan2 tsit4 pan1 u7 tsa1-poo1 tsa1-boo2,"
        ],
        [
          "逐家攏是好朋友。",
          "Tak8-ke1 long2 si7 ho2-ping5-iu2."
        ]
      ],
      "篇名": "6. 阮這班"
    },
    {
      "段": [
        [
          "阿財阿財天頂跋落來，",
          "A-tsai5 a-tsai5 thinn1-ting2 puah8--loh8-lai5,"
        ],
        [
          "跋一下真利害，真利害。",
          "Puah8 tsit8-e7 tsin1 li7-hai7, tsin1 li7-hai7."
        ],
        [
          "有目睭，無目眉，",
          "U7 bak8-tsiu1, bo5 bak8-bai5,"
        ],
        [
          "有喙鬚，無下頦。",
          "U7 tshui3-tshiu1, bo5 e7-hai5."
        ],
        [
          "有腹肚，無肚臍，",
          "U7 pak4-too2, bo5 too7-tsai5,"
        ],
        [
          "汝講奇怪無奇怪。",
          "Li2 kong2 ki5-kuai3 bo5 ki5-kuai3."
        ],
        [
          "真奇怪，真奇怪。",
          "Tsin1 ki5-kuai3, tsin1 ki5-kuai3."
        ]
      ],
      "篇名": "附錄1：阿財"
    },
    {
      "段": [
        [
          "大頭仔大頭仔一粒珠，",
          "Tua7-thau5-a2 tua7-thau5-a2 tsit8 liap8 tsu1,"
        ],
        [
          "相拍毋認輸，",
          "Sio1-phah4 m7 jin7-su1,"
        ],
        [
          "舉竹篙揬金龜，",
          "Giah8 tik4-ko1 thuh4 kim1-ku1"
        ],
        [
          "金龜金龜[口+孚][口+孚][口+孚]",
          "Kim1-ku1 kim1-ku1 pu1 pu1 pu1"
        ]
      ],
      "篇名": "附錄2：大頭仔"
    },
    {
      "段": [
        [
          "天公伯仔緊好天",
          "Thinn1-kong1-peh4--a2 kin2 ho2-thinn1"
        ],
        [
          "大人欲趁錢",
          "Tua7-lang5 beh4 than3-tsinn5"
        ],
        [
          "囡仔愛過年",
          "Gin2-a2 ai3 kue3-ni5"
        ]
      ],
      "篇名": "附錄3：天公伯仔"
    }
  ]
}
