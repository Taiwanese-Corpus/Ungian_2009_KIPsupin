{
  "出版年": "2002",
  "出版者": "桃園縣政府",
  "年級別": "一下",
  "文類": "教材",
  "書名": "桃園縣國民小學閩南語讀本（2）",
  "書寫系統": "漢字",
  "資料": [
    {
      "段": [
        [
          "畫山畫水，",
          "Ue7 suann1 ue7 tsui2,"
        ],
        [
          "畫天畫地。",
          "Ue7 thinn1 ue7 te7."
        ],
        [
          "漆青漆紅，",
          "Tshat4 tshenn1 tshat4 ang5,"
        ],
        [
          "漆烏漆白，",
          "Tshat4 oo1 tshat4 peh8,"
        ],
        [
          "畫圖世界上美麗。",
          "Ue7-too5 se3-kai3 siong7 bi2-le7."
        ]
      ],
      "篇名": "1. 我愛畫圖"
    },
    {
      "段": [
        [
          "聽著鐘仔聲，",
          "Thiann1 tioh8 tsing1-a2 siann1,"
        ],
        [
          "三步走，兩步行，",
          "Sann1 poo7 tsau2, nng7 poo7 kiann5,"
        ],
        [
          "來去運動埕。",
          "Lai5-khi3 un7-tong7-tiann5."
        ],
        [
          "趨溜籠，幌綱鞦，",
          "Tshu1-liu-long5, hainn3-kong1-tshiu1,"
        ],
        [
          "踢球走飆看啥贏。",
          "That4 kiu5 tsau2-pio1 khuann3 siann2 iann5."
        ]
      ],
      "篇名": "2. 下課囉"
    },
    {
      "段": [
        [
          "阮个學校真大間，",
          "Guan2 e5 hak8-hau7 tsin1 tua7 king1,"
        ],
        [
          "教室儕儕儕，",
          "Kau3-sik4 tse7-tse7-tse7,"
        ],
        [
          "運動埕闊闊闊，",
          "Un7-tong7-tiann5 khuah4-khuah4-khuah4,"
        ],
        [
          "活動中心懸懸懸，",
          "Uah8-tong7 tiong1-sim1 kuan5-kuan5-kuan5,"
        ],
        [
          "阮个學校真正大間。",
          "Guan2 e5 hak8-hau7 tsin1-tsiann3 tua7 king1."
        ]
      ],
      "篇名": "3. 阮學校真大間"
    },
    {
      "段": [
        [
          "校長真厲害，",
          "Hau7-tiunn2 tsin1 li7-hai7,"
        ],
        [
          "講道理互逐家知。",
          "Kong2 to7-li2 hoo7 tak8-ke1 tsai1."
        ],
        [
          "老師真厲害，",
          "Lau7-su1 tsin1 li7-hai7,"
        ],
        [
          "教冊唸歌攏總來。",
          "Ka3-tsheh4 liam7-kua1 long2-tsong2 lai5."
        ],
        [
          "護士阿姨真厲害，",
          "Hoo7-su7 a1-i5 tsin1 li7-hai7,"
        ],
        [
          "連我近視伊嘛知。",
          "Lian5 gua2 kin7-si7 i1 ma7 tsai1."
        ]
      ],
      "篇名": "4. 真厲害"
    },
    {
      "段": [
        [
          "黃狗黃狗",
          "Ng5 kau2 ng5 kau2"
        ],
        [
          "規工拋拋走，",
          "Kui1 kang1 pha1-pha1-tsau2,"
        ],
        [
          "叫伊顧門",
          "Kio3 i1 koo3-mng5"
        ],
        [
          "伊著「齩齩齩」。",
          "I1 tioh8 'ngau2-ngau2-ngau2' ."
        ],
        [
          "烏貓烏貓",
          "Oo1 niau1 oo1 niau1"
        ],
        [
          "定定腹肚枵，",
          "Tiann7-tiann7 pak4-too2 iau1,"
        ],
        [
          "掠無老鼠",
          "Liah8 bo5 lau7-tshi2"
        ],
        [
          "伊著「喵喵喵」。",
          "I1 tioh8 'miau1-miau1-miau' ."
        ]
      ],
      "篇名": "5. 貓佮狗"
    },
    {
      "段": [
        [
          "一隻雞仔  捅兩粒米，",
          "Chit8 tsiah4 ke1-a2   thong2 nng7 liap8 bi2,"
        ],
        [
          "三隻鴨仔  叨四尾魚，",
          "Sann1 tsiah4 ah4-a2   lo1 si3 bue2 hi5,"
        ],
        [
          "五隻豬仔  食六條番薯，",
          "Goo7 tsiah4 ti1-a2   tsiah8 lak8 tiau5 han1-tsi5,"
        ],
        [
          "七隻貓仔  咬八隻老鼠，",
          "Tshit4 tsiah4 niau1-a2   ka7 peh4 tsiah4 niau2-tshi2,"
        ],
        [
          "動物家族  鬧熱切切。",
          "Tong7-but8 ka1-tsok8   lau7-jiat8-tshih4-tshih4"
        ]
      ],
      "篇名": "6. 動物家族"
    },
    {
      "段": [
        [
          "點仔點水缸",
          "Tiam2 a2 tiam2 tsui2-kng1"
        ],
        [
          "啥人放屁爛尻川",
          "Siann2-lang5 pang3-phui3 nua7 kha1-tshng1"
        ],
        [
          "點仔點茶鈷",
          "Tiam2 a2 tiam2 te5-koo2"
        ],
        [
          "啥人盈暗欲[毛^火]某",
          "Siann2-lang5 ing5-am3 beh4 tshua7-boo2"
        ],
        [
          "點仔點茶甌",
          "Tiam2 a2 tiam2 te5-au1"
        ],
        [
          "啥人盈暗來阮兜",
          "Siann2-lang5 ing5-am3 lai5 guan2 tau1"
        ]
      ],
      "篇名": "附錄1：點仔點水缸"
    },
    {
      "段": [
        [
          "羞羞羞摜籃仔抾鰗鰡",
          "Tshiu1-tshiu1-tshiu1 kuan3 na5-a2 khioh4 hoo5-liu1"
        ],
        [
          "抾幾尾  抾兩尾",
          "Khioh4 kui2 bue2  khioh4 nng7 bue2"
        ],
        [
          "一尾煮來食",
          "Tsit8 bue2 tsu2 lai5 tsiah8"
        ],
        [
          "一尾糊目睭",
          "Tsit8 bue2 koo5 bak8-tsiu1"
        ]
      ],
      "篇名": "附錄2：羞羞羞"
    },
    {
      "段": [
        [
          "一二三阿婆去洗衫",
          "Tsit8 nng7 sann1 a1-po5 khi3 se2-sann1"
        ],
        [
          "四五六阿婆去斗六",
          "Si3 goo7 lak8 a1-po5 khi3 tau2-lak8"
        ],
        [
          "七八九阿婆去海口",
          "Tshit4 peh4 kau2 a1-po5 khi3 hai2-khau2"
        ],
        [
          "十  十一  十二",
          "Tsap8 tsap8-it  tsap8-ji7"
        ],
        [
          "阿婆仔沃雨走離",
          "A1-po5-a2 ak4-hoo7 tsau2-be7-li7"
        ]
      ],
      "篇名": "附錄3：一二三"
    }
  ]
}
