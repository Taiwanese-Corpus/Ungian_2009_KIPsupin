{
  "出版年": "2007",
  "出版者": "康軒文教事業股份有限公司",
  "年級別": "五上",
  "文類": "教材",
  "書名": "閩南語第9冊",
  "書寫系統": "漢字",
  "資料": [
    {
      "段": [
        [
          "阿公佮阿媽去坐雲霄飛車，列車慢慢仔起行，雄雄列車衝峘閣衝低，眾人咻甲大細聲。",
          "A1-kong1 kah4 a1-ma2 khi3 tse7 hun5-siau1-hui1-tshia1, liat8-tshia1 ban7-ban7-a2 khi2-kiann5, hiong5-hiong5 liat8-tshia1 tshiong1 kuan5 koh4 tshiong1 ke7, tsing3-lang5 hiu1 kah4 tua7-se3-siann1."
        ],
        [
          "干單阿媽一直喝：「衝啊，閣衝啊！」",
          "kan1-na1 a1-ma2 it4-tit8 huah4: 'tshiong1--a1, koh4 tshiong1--a1!"
        ],
        [
          "一下落車，眾人呵咾阿媽誠好膽。",
          "tsit8-e7 loh8-tshia1, tsing3-lang5 o1-lo2 a1-ma2 tsiann5 ho2-tann2."
        ],
        [
          "阿媽講：「哪有影！我嘛驚甲一直叫阮翁的名。」",
          "a1-ma2 kong2: 'na2 u7-iann2! gua2 ma7 kiann1 kah4 it4-tit8 kio3 gun2 ang1 e5 mia5. '"
        ],
        [
          "「恁翁是叫做啥？」",
          "'lin2 ang1 si7 kio3-tso3 siann2? '"
        ],
        [
          "「阮翁就叫做國昌仔。」",
          "'gun2 ang1 to7 kio3-tso3  kok4-tshiong1--a2. '"
        ]
      ],
      "篇名": "第一課  阿媽誠好膽"
    },
    {
      "段": [
        [
          "世間人是百百種，有人生做較粗勇，欲比氣力第一強。有人瘦抽[敖^力]走闖，長途走標真有擋。有人天生較福相，規日笑笑真樂暢。毋管你是叨一種，三頓營養著補充，睏予飽，捷運動，身體一定真健康。",
          "Se3-kan1-lang5 si7 pah4-pah4-tsiong2, u7 lang5 senn1-tso3 khah4 tshoo1-iong2, beh4 pi2 khui3-lat8 te7-it4 kiong5. u7 lang5 san2-thiu1 gau5 tsau2-tsong5, tng5-too5 tsau2-pio1 tsin1 u7-tong3. u7 lang5 thian1-sing1 khah4 hok4-siong3, kui1-jit8 tshio3-tshio3 tsin1 lok8-thiong3. m7-kuan2 li2 si7 to2 tsit8 tsiong2, sann1-tng3 ing5-iong2 tioh8 poo2-tshiong1, khun3 hoo7 pa2, tsiap8 un7-tong7, sin1-the2 it4-ting7 tsin1 kian7-khong1."
        ]
      ],
      "篇名": "第二課  人有百百種"
    },
    {
      "段": [
        [
          "阿公問：「大漢欲做啥？」",
          "A1-kong1 mng7: 'tua7-han3 beh4 tso3 sann2? '"
        ],
        [
          "我講：「欲做狗仔醫生。」",
          "Gua2 kong2: 'beh4 tso3 kau2-a2 i1-sing1. '"
        ],
        [
          "阿媽問：「大漢欲做啥？」",
          "A1-ma2 mng7: 'tua7-han3 beh4 tso3 sann2? '"
        ],
        [
          "我講：「欲做貓仔醫生。」",
          "Gua2 kong2: 'beh4 tso3 niau1-a2 i1-sing1. '"
        ],
        [
          "「狗仔醫生？貓仔醫生？」「齩齩齩、喵喵喵。」",
          "'kau2-a2 i1-sing1? Niau1-a2 i1-sing1? ' 'ngau2-ngau2-ngau2, miau1-miau1-miau1. '"
        ],
        [
          "姐姐一直叫，逐家一直笑。",
          "Tse1-tse1it4-tit8 kio3, tak8-ke1it4-tit8tshio3."
        ],
        [
          "我就問爸爸：「抑無要做啥？」",
          "Gua2 to7 mng7 pa1-pa1: 'ah4-bo5 beh4 tso3 sann2? '"
        ],
        [
          "爸爸講：「做蛇醫生。」",
          "Pa1-pa1 kong2: 'tso3 tsua5 i1-sing1. '"
        ],
        [
          "逐家掣一趒，干單我佮爸爸一直笑。",
          "Tak8-ke1 tshuah4-tsit8-tio5, kan1-na1 gua2 kah4 pa1-pa1 it4-tit8 tshio3."
        ],
        [
          "嘿！嘿！嘿！我是一个動物醫生。",
          "Heh4! heh4! heh4! gua2 si7 tsit8 e5 tong7-but8 i1-sing1."
        ]
      ],
      "篇名": "第三課  大漢欲做啥"
    },
    {
      "段": [
        [
          "今仔日，我感覺人真無爽快，媽媽就[毛^火]我去予醫生看。",
          "Kin1-a2-jit8, gua2 kam2-kak4 lang5 tsin1 bo5 song2-khuai3, ma1-ma1 to7 tshua7 gua2 khi3 hoo7 i1-sing1 khuann3."
        ],
        [
          "掛號了後護士阿姨提一支度針，講：「來，磅一下，三十八度二，有發燒！」",
          "Kua3-ho7 liau2-au7 hoo7-su7 a1-i5 theh8 tsit8 ki1 too7-tsiam1, kong2: 'lai5, pong7--tsit8-e7, sann1-tsap8-peh too7 ji7, u7 huat4-sio1! '"
        ],
        [
          "無偌久，就叫著我的名，我入去診療室，醫生阿伯就講：「來，喙擘開，嚨喉紅絳絳！」紲落來伊用聽筒聽我的胸坎，講：「有痰喔！腹肚拍看覓。哦！有膨風喔！」",
          "Bo5 lua7 ku2, to7 kio3 tioh8 gua2 e5 mia5, gua2 jip8 khi3 tsin2-liau5-sik4, i1-sing1 a1-peh4 to7 kong2: 'lai5, tshui3 peh4--khui1, na5-au5 ang5-kong3-kong3! ' sua3--loh8-lai5 i1 iong7 thiann1-tang5 thiann1 gua2 e5 hing1-kham2, kong2: 'u7 tham5--ooh4! pak4-too2 phah4 khuann3-mai7. ooh4! u7 phong3-hong1--ooh4! '"
        ],
        [
          "醫生共我講：「你寒著矣！」閣向媽媽講：「著予歇睏，愛啉較濟滾水，嘛著愛照時間食藥仔！」啊！破病誠艱苦，希望明仔載就會好。",
          "I1-sing1 ka7 gua2 kong2: 'li2 kuann5 tioh8 a1! ' koh4 hiong3 ma1-ma1 kong2: 'tioh8hoo7hioh4-khun3, ai3lim1 khah4 tse7 kun2-tsui2, ma7 tioh8 ai3 tsiau3 si5-kan1 tsiah8 ioh8-a2! ' ah4! phua3-penn7 tsiann5 kan1-khoo2, hi1-bang7 bin5-a2-tsai3 to7 e7 ho2."
        ]
      ],
      "篇名": "第四課  予醫生看"
    },
    {
      "段": [
        [
          "逐擺欲去下港阿媽兜，火車攏愛坐足久。",
          "Tak8-pai2 beh4 khi3 e7-kang2 a1-ma2 tau1, hue2-tshia1 long2 ai3 tse7 tsiok4 ku2."
        ],
        [
          "一下上車，媽媽就會數念「便當，燒的便當！」",
          "Tsit8-e7 tsiunn7-tshia1, ma1-ma1 to7 e7 siau3-liam7 'piang7-tong1, sio1 e5 piang7-tong1! '"
        ],
        [
          "過一睏仔，服務阿姨搡車仔，來賣喙食物仔，「太陽餅，臺中名產太陽餅！」",
          "Kue3 tsit8-khun3-a2, hok8-bu7 a1-i5 sak4 tshia1-a2, lai5 be7 tshui3-tsiah8-mih8-a2, 'thai3-iong5-piann2, tai5-tiong1 bing5-san2 thai3-iong5-piann2! '"
        ],
        [
          "媽媽上知影，阿媽愛食啥，啊若我上期待的，就是嘉義名產方塊酥。",
          "Ma1-ma1 siong7 tsai1-iann2, a1-ma2 ai3 tsiah8 siann2, ah4-na7 gua2 siong7 ki5-thai7--e5, to7-si7 ka1-gi7 bing5-san2hong1-te3-soo1."
        ]
      ],
      "篇名": "第五課  伴手"
    },
    {
      "段": [
        [
          "咧欲過年矣，爸爸講欲[毛^火]阮去環島旅行。",
          "Teh4-beh4 kue3-ni5--a1, pa1-pa1 kong2 beh4 tshua7 guan2 khi3 huan5-to2 lu2-hing5."
        ],
        [
          "阮計畫頭一站欲到南投，坐船欣賞好山好水的「日月潭」，紲落來，欲去屏東的「海生館」，觀賞白海翁心適的表演。",
          "Gun2 ke3-ue7 thau5-tsit8 tsam7 beh4 kau3 lam5-tau5, tse7 tsun5 him1-siong2 ho2-san1-ho2-sui2 e5 'jit8-guat8-tham5' , sua3--loh8-lai5, beh4 khi3 pin5-tong1 e5 'hai2-sing1-kuan2' , kuan1-siong2 peh8-hai2-ang1 sim1-sik4 e5 piau2-ian2."
        ],
        [
          "嘛欲去宜蘭冬山河騎鐵馬，上尾仔會經過世界長的「雪山磅空」來到臺北，參觀世界峘的「101大樓」。",
          "Ma7 beh4 khi3 gi5-lan5 tang1-suann1-ho5 khia5 thih4-be2, siong7-bue2--a2 e7 king1-kue3 se3-kai3 tng5 e5 'seh4-suann1 pong7-khang1' lai5-kau3 tai5-pak4, tsham1-kuan1 se3-kai3 kuainn5 e5 “101 tua7-lau5”."
        ],
        [
          "哦！我若想著這層代誌，就歡喜甲強欲睏袂去。",
          "Ooh4! gua2 na7 siunn7 tioh8 tsit4 tsan5 tai7-tsi3, to7 huann1-hi2 kah4 kiong5-beh4 khun3 be7 khi3."
        ]
      ],
      "篇名": "第六課  環島旅行"
    }
  ]
}
