{
  "出版年": "2007",
  "出版者": "康軒文教事業股份有限公司",
  "年級別": "一上",
  "文類": "教材",
  "書名": "閩南語第1冊",
  "書寫系統": "漢字",
  "資料": [
    {
      "段": [
        [
          "來來來，來讀冊，我讀一年矣。老師[敖^力]早，同學[敖^力]早，逐家[敖^力]早！",
          "Lai5 lai5 lai5, lai5 thak8-tsheh4, gua2 thak8 it4-ni5-a2. lau7-su1 gau5-tsa2, tong5-oh8 gau5-tsa2, tak8-ke1 gau5-tsa2!"
        ]
      ],
      "篇名": "第一課  我讀一年矣"
    },
    {
      "段": [
        [
          "我有一个新冊包，逐工都揹去學校。課本、鉛筆綴牢牢，讀冊、寫字我攏會曉。",
          "Gua2 u7 tsit8 e5 sin1 tsheh4-pau1, tak8-kang1to1phainn7 khi3 hak8-hau7. kho3-pun2, ian5-pit4 tue3-tiau5-tiau5, thak8-tsheh4, sia2-ji7 gua2 long2 e7-hiau2."
        ]
      ],
      "篇名": "第二課  冊包"
    },
    {
      "段": [
        [
          "爸爸媽媽的心肝仔囝，就是哥哥佮我。阮欲親像一欉樹仔，一直大，一直大，逐工快樂緊大漢。",
          "Pa1-pa1 ma1-ma1 e5 sim1-kuann1-a2-kiann2, to7-si7 ko1-ko1 kah4 gua2. gun2 beh4 tshin1-tshiunn7 tsit8 tsang5 tshiu7-a2, it4-tit8 tua7, it4-tit8 tua7, tak8-kang1 khuai3-lok8 kin2 tua7-han3."
        ]
      ],
      "篇名": "第三課  緊大漢"
    },
    {
      "段": [
        [
          "暗頭仔，媽媽咧煮啥？煮甲嗤嗤喳喳，害人鼻著流喙涎。枵鬼囡仔袂揀食，媽媽煮啥，我食啥。",
          "Am3-thau5-a2, ma1-ma1teh4tsu2siann2? tsu2kah4tshi1-tshi1-tshah8-tshah8, hai7-lang5 phinn7tioh8 lau5-tshui3-nua7. iau1-kui2 gin2-a2be7 king2-tsiah8, ma1-ma1tsu2siann2, gua2tsiah8siann2."
        ]
      ],
      "篇名": "第四課枵鬼囡仔"
    },
    {
      "段": [
        [
          "阮兜一隻貓，規日喵喵喵。閣有兩隻狗，看著人就齩齩齩。嘛有三隻鳥仔，干單會曉啁啁啁。哈哈哈真好耍，阮兜袂輸動物園。",
          "Gun2 tau1 tsit8 tsiah4 niau1, kui1-jit8 miau1-miau1-miau1. koh4 u7 nng7 tsiah4 kau2, khuann3 tioh8 lang5 to7 ngau2-ngau2-ngau2. ma7 u7 sann1 tsiah4 tsiau2-a2, kan1-na1 e7-hiau2 tsiuh8-tsiuh8-tsiuh8. hah8 hah8 hah8 tsin1 ho2-sng2, gun2 tau1 be7-su1 tong7-but8-hng5."
        ]
      ],
      "篇名": "第五課阮兜親像動物園"
    },
    {
      "段": [
        [
          "象有一支長長的鼻，幌來幌去真趣味。欲食飯，免人飼，欲洗身軀，家己濺水。你想，伊感冒的時，敢會流長長的鼻？",
          "Tshiunn7 u7 tsit8 ki1 tng5-tng5 e5 phinn7, hainn3 lai5 hainn3 khi3 tsin1 tshu3-bi7. beh4 tsiah8-png7, bian2 lang5 tshi7, beh4 se2 sing1-khu1, ka1-ki7 tsuann7 tsui2. li2 siunn7, i1 kam2-moo7 e5 si5, kam2 e7 lau5 tng5-tng5 e5 phinn7?"
        ]
      ],
      "篇名": "第六課  象"
    }
  ]
}
