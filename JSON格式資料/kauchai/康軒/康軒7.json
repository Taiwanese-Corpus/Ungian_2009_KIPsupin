{
  "出版年": "2007",
  "出版者": "康軒文教事業股份有限公司",
  "年級別": "四上",
  "文類": "教材",
  "書名": "閩南語第7冊",
  "書寫系統": "漢字",
  "資料": [
    {
      "段": [
        [
          "等誠久才到中秋，逐家歡歡喜喜咧賞月娘。有芳貢貢的烘肉、魷魚鬚，有好食的月餅佮文旦柚。我那看月娘那咧想，想講有一工，會當坐太空船去月娘，佇遐欣賞咱蹛的地球，看伊生做啥模樣？",
          "Tan2 tsiann5 ku2 tsiah4 kau3 tiong1-tshiu1, tak8-ke1 huann1-huann1-hi2-hi2 teh4 siunn2 gueh8-niu5. u7 phang1-kong3-kong3 e5 hang1-bah4, jiu5-hi5-tshiu1, u7 ho2-tsiah8 e5 gueh8-piann2 kah4 bun5-tan3-iu7. gua2 na2 khuann3 gueh8-niu5 na2 teh4 siunn7, siunn7-kong2 u7 tsit8 kang1, e7-tang3 tse7 thai3-khong1-tsun5 khi3 gueh8-niu5, ti7 hia1 him1-siong2 lan2 tua3 e5 te7-kiu5, khuann3 i1 senn1-tso3 siann2 moo5-iunn7?"
        ]
      ],
      "篇名": "第一課  中秋"
    },
    {
      "段": [
        [
          "阮兜後壁一塊地，爸爸招阮掘掘咧種菜蔬，我問爸爸欲種啥貨？爸爸笑笑仔講欲種足濟。日子一工一工過，掖落去的菜子發甲滿四界。這坵是苦瓜，彼股是金瓜。哎呀！予阮看甲花花花。爸爸哈哈大笑講：「你毋通匏仔看做菜瓜。」",
          "Gun2 tau1 au7-piah4 tsit8 te3 te7, pa1-pa1 tsio1 gun2 kut8-kut8--leh4 tsing3 tshai3-se1, gua2 mng7 pa1-pa1 beh4 tsing2 siann2-hue3? pa1-pa1 tshio3-tshio3-a2 kong2 beh4 tsing2 tsiok4 tse7. jit8-tsi2 tsit8 kang1 tsit8 kang1 kue3, ia7--loh8-khi3 e5 tshai3-tsi2 huat4 kah4 mua2-si3-ke3. tsit4 khu1 si7 khoo2-kue1, hit4 koo2 si7 kim1-kue1. ai1-ia1! hoo7 gun2 khuann3 kah4 hue1-hue1-hue1. pa1-pa1 ha1-ha1-tua7-tshio3 kong2: 'li2 m7-thang1 pu5-a2 khuann3-tso3 tshai3-kue1."
        ]
      ],
      "篇名": "第二課  匏仔看做菜瓜"
    },
    {
      "段": [
        [
          "有一擺，我佮爸爸去黃昏市場。",
          "U7 tsit8 pai2, gua2 kah4 pa1-pa1 khi3 hong5-hun1 tshi7-tiunn5."
        ],
        [
          "遠遠，我就聽著賣魚的大聲喝：「透抽兩百！透抽兩百！」兩百箍就買一大堆，連秤都免秤。",
          "Hng7-hng7, gua2 to7 thiann1 tioh8 be7-hi5--e5 tua7 siann1 huah4: 'thau3-thiu1 nng7-pah4! thau3-thiu1 nng7-pah4! ' nng7-pah4 khoo1 to7 be2 tsit8-tua7-tui1, lian5 tshin3 to1 bian2 tshin3."
        ],
        [
          "我看甲當趣味，忽然間，隔壁的阿桑喝一聲：「來哦！三把五十！」害我掣一趒。一下看，原來是咧喝青菜。",
          "Gua2 khuann3 kah4 tng1 tshu3-bi7, hut4-jian5-kan1, keh4-piah4--e5 a1-sang2 huah4 tsit8 siann1: 'lai5--ooh4! sann pe2 goo7-tsap8! ' hai7 gua2 tshuah4-tsit8-tio5. tsit8-e7 khuann3, guan5-lai5 si7 teh4 huah4 tshenn1-tshai3.."
        ],
        [
          "黃昏市場賣物件差不多攏用喝的，實在誠鬧熱。",
          "Hong5-hun1 tshi7-tiunn5 be7 mih8-kiann7 tsha1-put4-to1 long2 iong7 huah4--e5, sit8-tsai7 tsiann5 lau7-jiat8"
        ]
      ],
      "篇名": "第三課  黃昏市場"
    },
    {
      "段": [
        [
          "巷仔口的電火柱，徛衛兵，伊上[敖^力]。毋驚吵，毋驚[疒@堯]，據在厝鳥仔嗤嗤呲呲，閒仔話講袂了。巷仔口的電火柱，鬢邊的電線一條一條，袂相帗，袂苦惱，一逝一逝牽去人兜。電火、電鍋、電風、電腦，會光、會燒、會涼、會走，實在真奇妙。",
          "Hang7-a2-khau2 e5 tian7-hue2-thiau7, khia7 ue7-ping1, i1 siong7 gau5. m7 kiann1 tsha2, m7 kiann1 ngiau1, ku3-tsai7 tshu3-tsiau2-a2 tshi1-tshi1-tshuh8-tshuh8, ing5-a2-ue7 kong2 be7 liau2. hang7-a2-khau2 e5 tian7-hue2-thiau7, pin3-pinn1 e5 tian7-suann3 tsit8 tiau5 tsit8 tiau5, be7 siong3-phuah8, be7 khoo2-nau2, tsit8 tsua7 tsit8 tsua7 khan1 khi3 lang5-tau1. tian7-hue2, tian7-ko1, tian7-hong1, tian7-nau2, e7 kng1, e7 sio1, e7 liang5, e7 tsau2, sit8-tsai7 tsin1 ki5-biau7."
        ]
      ],
      "篇名": "第四課  電火柱"
    },
    {
      "段": [
        [
          "喨！喨！喨！對豐原到后里，一路風景真正媠。吓！吓！吓！蹋落去鼻著清芳的草仔味。風對耳仔邊，咻--一下，飛過去。上界趣味的是，頭殼頂飛過一陣白翎鷥。嘿！則呢健康好耍的代誌，有閒你一定愛來試。",
          "Liang1! liang1! liang1! tui3 hong1-guan5 kau3 au7-li2, tsit8-loo7 hong1-king2 tsin1-tsiann3 sui2.heh4!heh4!heh4!lap4--loh8-khi3 phinn7 tioh8 tshing1-phang1 e5 tshau2-a2 bi7. hong1 tui3 hinn7-a2-pinn1, hiu1--tsit8-e7, pue1--kue3-khi3. siong7-kai3 tshu3-bi7 e5 si7, thau5-khak4-ting2 pue1 kue3 tsit8 tin7 peh8-ling5-si1. heh4! tsiah4-ni7 kian7-khong1 ho2-sng2 e5 tai7-tsi3, u7-ing5 li2 it4-ting7 ai3 lai5 tshi3."
        ]
      ],
      "篇名": "第五課  騎鐵馬"
    },
    {
      "段": [
        [
          "文化中心闊闊闊，有時搬戲有時做電影。美術館、音樂廳，藝文活動真時行，阮上愛去遐---猶有一間圖書館，毋單冊好看，故事媽媽講古嘛足好聽。行行行，咱鬥陣來去遐。",
          "Bun5-hua3 tiong1-sim1 khuah4-khuah4-khuah4, u7-si5 puann1-hi3 u7-si5 tso3-tian7-iann2. bi2-sut8-kuan2, im1-gak8-thiann1, ge7-bun5 uah8-tong7 tsin1 si5-kiann5, gun2 siong7 ai3 khi3 hia5－－iau2 u7 tsit8 king1 too5-su1-kuan2,m7-na7tsheh4 ho2-khuann3, koo3-su7 ma1-ma1 kong2-koo2 ma7 tsiok4 ho2-thiann1. kiann5 kiann5 kiann5, lan2 tau3-tin7 lai5-khi3 hia1."
        ]
      ],
      "篇名": "第六課  文化中心"
    }
  ]
}
