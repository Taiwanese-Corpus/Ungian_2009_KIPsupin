{
  "出版年": "2006",
  "出版者": "康軒文教事業股份有限公司",
  "年級別": "三上",
  "文類": "教材",
  "書名": "閩南語第5冊",
  "書寫系統": "漢字",
  "資料": [
    {
      "段": [
        [
          "一隻蝶仔飛呀飛，飛來教室的窗仔口，聽老師咧佮學生講話。飛到運動埕邊仔，揣著一片指甲花，閣拄著一隻蝶仔飛呀飛。兩隻蝶仔飛峘飛低，快樂相會。",
          "Tsit8 tsiah4 iah8-a2 pue1--a1 pue1, pue1 lai5 kau3-sik4 e5 thang1-a2-khau2, thiann1 lau7-su1 teh4 kah4 hak8-sing1 kong2-ue7. pue1 kau3 un7-tong7-tiann5 pinn1--a1, tshue7 tioh8 tsit8 phian3 tsing2-kah4-hue1, koh4 tu2 tioh8 tsit8 tsiah4 iah8-a2 pue1--a1 pue1. nng7 tsiah4 iah8-a2 pue1 kuan5 pue1 ke7, khuai3-lok8 siong1-hue7."
        ]
      ],
      "篇名": "第一課  校園的蝶仔"
    },
    {
      "段": [
        [
          "早起上數學課的時，走入來一隻膨鼠，老師緊欲共趕出去。膨鼠煞跳起去辦公桌，挵倒老師的檯燈，闖出去窗仔外。啥人想會到－－這款代誌，會佇阮的教室發生。",
          "Tsai2-khi2 siong7 soo3-hak8 kho3 e5 si5, tsau2 jip8 lai5 tsit8 tsiah4 phong3-tshi2, lau7-su1 kin2 beh4 ka7 kuann2--tshut4-khi3. phong3-tshi2 suah4 thiau3 khi2 khi3 pan7-kong1-toh4, long3-to2 lau7-su1 e5 thai5-ting1, tsong5 tshut4 khi3 thang1-a2-gua7. siann2-lang5 siunn7 e7 kau3－－tsit4 khuan2 tai7-tsi3, e7 ti7 gun2 e5 kau3-sik4 huat4-sing1."
        ]
      ],
      "篇名": "第二課  上數學課的膨鼠"
    },
    {
      "段": [
        [
          "九月矣，阮閣會當和爸爸四界去放風吹矣。",
          "Kau2--gueh8-a1, gun2 koh4 e7-tang3 ham7 pa1-pa1 si3-ke3 khi3 pang3 hong1-tshue1--a1."
        ],
        [
          "爸爸講：「九月九，風吹滿天吼。」爸爸做的風吹足 [敖^力]吼的。",
          "Pa1-pa1 kong2: 'kau2-gueh8-kau2, hong1-tshue1 mua2-thinn1 hau2. ' pa1-pa1 tso3 e5 hong1-tshue1 tsiok4 gau5 hau2--e5."
        ],
        [
          "行喔！同齊來去放風吹喔！",
          "Kiann5--ooh4! tang5-tse5 lai5-khi3 pang3 hong1-tshue1--ooh4!"
        ]
      ],
      "篇名": "第三課  放風吹"
    },
    {
      "段": [
        [
          "明仔載拜六，阮欲來去臺東，做七點二五的船仔出帆。海風吹著一定真輕鬆，海面的景色嘛足迷人，無定會看著海豬佮海翁，跳出水面練輕功。這是阮上大的向望。",
          "Bin5-a2-tsai3 pai3-lak8, gun2 beh4 lai5-khi3 tai5-tang1, tso3 tshit4 tiam2 ji7-goo7 e5 tsun5-a2 tshut4-phang5. hai2 hong1 tshue1 tioh8 it4-ting7 tsin1 khin1-sang1, hai2-bin7 e5 king2-sik4 ma7 tsiok4 be5-lang5, bo5-tiann7 e7 khuann3 tioh8 hai2-ti1 kah4 hai2-ang1, thiau3 tshut4 tsui2-bin7 lian7 khin1-kang1. tse1 si7 gun2 siong7 tua7 e5 ng3-bang7."
        ]
      ],
      "篇名": "第四課  快樂的出帆"
    },
    {
      "段": [
        [
          "冬節，阮兜咧挲紅圓。爸爸挲的逐粒圓圓圓，阮挲的煞扁扁。",
          "Tang1-tseh4, gun2 tau1 teh4 so1 ang5-inn5. pa1-pa1 so1--e5 tak8 liap8 inn5-inn5-inn5, gun2 so1--e5 suah4 pinn2-pinn2."
        ],
        [
          "挲啊挲，弟弟挲一粒愛心，我挲一枝箭。",
          "So1-a2 so1, ti7-ti7 so1 tsit8 liap8 ai3-sim1, gua2 so1 tsit8 ki1 tsinn3."
        ],
        [
          "我閣挲一尾魚，伊煞挲一隻豬。",
          "Gua2 koh4 so1 tsit8 bue2 hi5, i1 suah4 so1 tsit8 tsiah4 ti1."
        ],
        [
          "阿媽講：「哪會按呢生？」",
          "A1-ma2 kong2: 'na2-e7 an2-ni-sinn1? '"
        ]
      ],
      "篇名": "第五課  冬節"
    },
    {
      "段": [
        [
          "過年過年，囡仔人上歡喜。新衫穿甲媠媠媠，橐袋仔袋甲滇滇滇。袋啥物？糖仔餅仔喙食物。硩年的紅包紅記記，我欲儉起來飼大豬。",
          "Kue3-ni5 kue3-ni5, gin2-a2-lang5 siong7 huann1-hi2. sin1-sann1 tshing7 kah4 sui2-sui2-sui2, lak4-te7-a2 te7 kah4 tinn7-tinn7-tinn7. te7 siann2-mih4? thng5-a2-piann2-a1 tshui3-tsiah8-mih8. teh4-ni5 e5 ang5-pau1 ang5-ki3-ki3, gua2 beh4 khiam7 khi2 lai5 tshi7 tua7-ti1."
        ]
      ],
      "篇名": "第六課  過年"
    }
  ]
}
