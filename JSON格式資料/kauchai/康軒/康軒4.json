{
  "出版年": "2008",
  "出版者": "康軒文教事業股份有限公司",
  "年級別": "二下",
  "文類": "教材",
  "書名": "閩南語第4冊",
  "書寫系統": "漢字",
  "資料": [
    {
      "段": [
        [
          "拍開窗仔門，風啊，請你入來阮兜耍。對房間到客廳，門跤口到灶跤，隨在你鑽毋免驚。風啊，我的功課寫好矣，你會使來掀我的簿仔，詳細共我檢查。",
          "Phah4 khui1 thang1-a2-mng5, hong1--a1, tshiann2 li2 jip8 lai5 gun2 tau1 sng2. tui3 pang5-king1 kau3 kheh4-thiann1, mng5-kha1-khau2 kau3 tsau3-kha1, sui5-tsai7 li2 tsng3 m7 bian2 kiann1. hong1--a1, gua2 e5 kong1-kho3 sia2 ho2--a1, li2 e7-sai2 lai5 hian1 gua2 e5 phoo7-a2, siong5-se3 ka7 gua2 kiam2-tsa1."
        ]
      ],
      "篇名": "第一課  風"
    },
    {
      "段": [
        [
          "阮兜有怪獸，全是樹精變的。食的物件界奇怪，有的愛食冊，有的愛食衫，有的愛食鞋。想看覓、臆看覓，遮的怪獸是啥乜？哈哈！原來是家具！",
          "Gun2 tau u7 kuai3-siu3, tsuan5 si7 tshiu7-tsiann1 pian3--e5. in1 tsiah8 e5 mih8-kiann7 kai3 ki5-kuai3, u7-e5 ai3 tsiah8 tsheh4, u7-e5 ai3 tsiah8 sann1, u7-e5 ai3 tsiah8 e5. siunn7 khuann3-mai7, ioh4 khuann3-mai7, tsia1--e5 kuai3-siu3 si7 siann2-mih4? hah4 hah4! guan5-lai5 si7 ka1-khu7!"
        ]
      ],
      "篇名": "第二課  阮兜有怪獸"
    },
    {
      "段": [
        [
          "阿婆阿婆來買菜，魚、肉攏總愛，花枝一尾來，青菜、果子僎甲真豐沛。阿婆歡喜笑咍咍：「今仔日，阮金孫欲轉來。」",
          "A1-po5 a1-po5 lai5 be2-tshai3, hi5, bah4 long2-tsong2 ai3, hue1-ki tsit8 bue2 lai5, tshenn1-tshai3, kue2-tsi2 tshuan5 kah4 tsin1 phong1-phai3. a1-po5 huann1-hi2 tshio3-hai1-hai1: 'kin1-a2-jit8, gun2 kim1-sun1 beh4 tng2--lai5. '"
        ]
      ],
      "篇名": "第三課阿婆買菜"
    },
    {
      "段": [
        [
          "湯匙仔欲嫁翁，茶甌仔做媒人，碗盤鬥鬧熱，攕仔來相送，鼎蓋拍鑼鼓，茶鈷大腹肚，湯匙仔欲嫁翁，新郎是啥人。",
          "Thng1-si5-a2 beh4 ke3-ang1, te5-au1-a2 tso3 mue5-lang5, uann2-puann5 tau3-lau7-jiat8, tshiam2-a2 lai5 sio1-sang3, tiann2-kua3 phah4 lo5-koo2, te5-koo2 tua7-pak4-too2, thng1-si5-a2 beh4 ke3-ang1, sin1-long5 si7 siann2-lang5."
        ]
      ],
      "篇名": "第四課湯匙仔欲嫁翁"
    },
    {
      "段": [
        [
          "露螺欲過橋，規晡才行兩、三尺。青紅燈管袂著，汽車、機車叭叭叫，公車那行那歇，飛行機佇天頂笑。露螺欲過橋，愛行偌久予恁臆。",
          "Loo7-le5 beh4 kue3-kio5 , kui1 poo1 tsiah4 kiann5 nng7, sann1 tshioh4. tshenn1-ang5-ting1 kuan2 be7 tioh8, khi3-tshia1, ki1-tshia1 pann1-pann1-kio3, kong1-tshia1 na2 kiann5 na2 hioh4, hue1-ling5-ki1 ti7 thinn1-ting2 tshio3. loo7-le5 beh4 kue3-kio5, ai3 kiann5 lua7 ku2 hoo7 lin2 ioh4."
        ]
      ],
      "篇名": "第五課露螺欲過橋"
    },
    {
      "段": [
        [
          "行行行，來去夜市仔，凊彩佗一擔，看是愛食啥？摵仔麵佮魯卵，香菇肉羹排骨飯，燒肉粽配四神湯。攏總你欲請，有影也無影？",
          "Kiann5 kiann5 kiann5, lai5-khi3 ia7-tshi7-a2, tshin3-tshai2 to2 tsit8 tann3, khuann3 si7 ai3 tsiah8 siann2? tshik8-a2-mi7 kah4 loo2-nng7, hiunn1-koo1 bah4-kenn1 pai5-kut4 png7, sio1 bah4-tsang3 phue3 su3-sin5 thng1. long2-tsong2 li2 beh4 tshiann2, u7-iann2 ah4 bo5-iann2?"
        ]
      ],
      "篇名": "第六課來去夜市仔"
    }
  ]
}
