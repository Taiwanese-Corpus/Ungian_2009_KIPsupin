{
  "出版年": "2003",
  "出版者": "台灣文藝事業有限公司",
  "年級別": "一下",
  "文類": "教材",
  "書名": "台灣鶴佬話第二冊",
  "書寫系統": "漢字",
  "資料": [
    {
      "段": [
        [
          "手舉花燈翩翩走，",
          "tshiu2 giah8 hue-ting phian-phian-tsau2,"
        ],
        [
          "半路腹堵卻起枵；",
          "puann3-loo7 pak-too2 suah khi2 iau;"
        ],
        [
          "媽媽笑講無要緊，",
          "ma-ma tshio3 kong2 bo5-iau3-kin2,"
        ],
        [
          "圓仔籌好在咱兜。",
          "inn5-a2 tshuan5 ho2 ti7 lan2 tau."
        ]
      ],
      "篇名": "第一課 元宵節"
    },
    {
      "段": [
        [
          "烏雲罩天陳雷公，",
          "oo-hun5 tah thinn tan5-lui5-kong,"
        ],
        [
          "亭仔腳卻攏總人，",
          "ting5-a2-kha suah long2-tsong2 lang5,"
        ],
        [
          "落雨滴答知蔽雨，",
          "loh8 hoo7 tih-tap tsai bih hoo7,"
        ],
        [
          "葉仔下腳一尾蟲。",
          "hioh8-a2 e7-kha tsit8 bue2 thang5."
        ]
      ],
      "篇名": "第二課  陳雷公"
    },
    {
      "段": [
        [
          "君自故鄉來，",
          "kun tsu7 koo3-hiong lai5,"
        ],
        [
          "應知故鄉事；",
          "ing3 ti koo3-hiong su7;"
        ],
        [
          "來日綺窗前，",
          "lai5 jit8 khi2 tshong tsing5,"
        ],
        [
          "寒梅著花未？",
          "han5 mui5 tiok8 hua bi7?"
        ]
      ],
      "篇名": "第三課  雜詩"
    },
    {
      "段": [
        [
          "阿媽：「壞取頭！無待無倳取恁小弟去溪仔邊，偌危險的！」",
          "a-ma2: 「phainn2-tshua7-thau5! bo5-tai7-bo5-tsi3 tshua7 lin2 sio2-ti7 khi3 khe-a2-pinn, lua7 hui5-hiam2 e5!」"
        ],
        [
          "阿昌：「而我就想講，去摸兩尾魚仔，轉來予你煮妳是在……」",
          "a-tshiong:「a2 gua2 to7 siunn7 kong2, khi3 bong nng7 bue2 hi5-a2, tng2--lai5 hoo7 li2 tsu2 li2 si7 teh…….」"
        ],
        [
          "阿媽：「強強要將我氣死，你將我倚予好……嘿，而你的腳頭紆若會烏青矣？」",
          "a-ma2:「kiong5-kiong5 beh kah gua2 khi3--si2, li2 ka7 gua2 khia7 hoo7 ho2……he, a2 li2 e5 kha-thau5-u na2 e7 oo-tshenn--a?」"
        ],
        [
          "阿昌：「而就搏倒靠傷的啦！」",
          "a-tshiong:「a2-to7 poah8-to2 kho3-siong e5--lah!」"
        ],
        [
          "阿媽：「你乎！去提萬金油來啦，我來將你糊糊下。」",
          "a-ma2:「li2--honn3! khi3 theh8 ban7-kim-iu5 lai5---lah, gua2 lai5 kah li2 koo5-koo5 e7.」"
        ],
        [
          "阿昌：「阿媽，壞勢啦！我後擺不敢矣！」",
          "a-tshiong:「a-ma2, phainn2-se3--lah! gua2 au7-pai2 m7 kann2-a!」"
        ]
      ],
      "篇名": "第四課  壞取頭"
    },
    {
      "段": [
        [
          "鈕仔落去矣，",
          "liu2-a2 lak--khi3-a,"
        ],
        [
          "媽媽將我綻起來；",
          "ma-ma ka7 gua2 thinn7--khi2-lai5;"
        ],
        [
          "衫仔褲破孔矣，",
          "sann-a2-khoo3 phua3-khang--a,"
        ],
        [
          "媽媽將我補起來。",
          "ma-ma ka7 gua2 poo2--khi2-lai5."
        ],
        [
          "伊親像愛的溫泉，",
          "i tshin-tshiunn7 ai3 e5 un-tsuann5,"
        ],
        [
          "自動冒出來，",
          "tsu7-tong7 bok--tshut-lai5,"
        ],
        [
          "永遠攏[不+會]凙。",
          "ing2-uan2 long2 be7 ta."
        ]
      ],
      "篇名": "第五課  媽媽若溫泉"
    },
    {
      "段": [
        [
          "我上愛吸血，",
          "gua2 siong7 ai3 suh-hueh,"
        ],
        [
          "順續傳染病，",
          "sun7 sua3 thuan5-jiam2-penn7,"
        ],
        [
          "尖嘴四位叮，",
          "tsiam-tshui3 si3-kue3 ting3,"
        ],
        [
          "逐工烏白飛，",
          "tak8-kang oo-peh8 pue,"
        ],
        [
          "有水我就歇，",
          "u7 tsui2 gua2 to7 hioh,"
        ],
        [
          "放卵有夠多。",
          "pang3-nng7 u7-kau3 tsue7."
        ],
        [
          "撲死一隻，",
          "phah-si2 tsit8 tsiah,"
        ],
        [
          "過有幾落隻；",
          "Koh u7 kui2 loh8 tsiah;"
        ],
        [
          "毒死即馬，",
          "thau7-si2 tsit ma2,"
        ],
        [
          "後日一大拖，",
          "au7-jit8 tsit8 tua7 thua,"
        ],
        [
          "自由自在我上大，",
          "tsu7-iu5 tsu7-tsai7 gua2 siong7 tua7,"
        ],
        [
          "風颱地動攏不驚。",
          "hong-thai te7-tang7 long2 m7 kiann."
        ],
        [
          "啊！",
          "a2!"
        ],
        [
          "害矣！",
          "hai7 ah!"
        ],
        [
          "有人……",
          "u7 lang5……"
        ],
        [
          "觚仔倒蓋放凙凙，",
          "khok-a2 to3-khap pang3 ta-ta,"
        ],
        [
          "嗚呼哀哉我無命！",
          "oo-hoo ai tsai gua2 bo5-mia7!"
        ]
      ],
      "篇名": "第六課  蚊子的心聲"
    },
    {
      "段": [
        [
          "今仔日，是即學期上課的上尾工，自中晝下課了後，就開始歇熱矣，逐個攏足歡喜的。",
          "kin-a2-jit8, si7 tsit hak8-ki5 siong7-kho3 e5 siong7 bue2-kang, tsu7 tiong-tau3 ha7-kho3 liau2-au7, to7 khai-si2 hioh-juah8--a, tak8-e5 long2 tsiok huann-hi2--e5."
        ],
        [
          "老師延頭煩咐講：「在暑假內底，愛加看割仔故事冊，不可一工到暗懶懶趖，或是電視看[不+會]卻……猶過有，出去外口擦桃的時瞬，愛注意家箸的安全，知否？」",
          "lau7-su ian5-thau5 huan5-hu3 kong2:「ti7 su2-ka2 lai7-te2, ai3 ka khuann3-kuah--a2 koo3-su7 tsheh, m7-thang tsit8 kang kau3 am3 lua7-lua7-so5, iah8 si7 tian7-si7 khuann3 be7 suah…… iau2-koh u7, tshut khi3 gua7-khau2 tshit-tho5 e5 si5, ai3 tsu3-i3 ka-ti7 e5 an-tsuan5, tsai--bo5?」"
        ],
        [
          "「知！」歸間攏應到真大聲。",
          "「tsai!」kui king long2 in3 kah tsin tua7-siann."
        ],
        [
          "老師講在有也，暑假落落長，我按算要好好仔計畫一下，加減學一割仔物件，莫去做一個浪費時間的興頭。",
          "lau7-su kong2 teh u7-iann2 , su2-ka2 lo3-lo3-tng5, gua2 an3-sng3 beh ho2-ho2-a2 ke3-ue7 tsit8-e7, ke-kiam2 oh8 tsit8-kua2-a2 mih8-kiann7, mai3 khi3 tso3 tsit8 e5 long7-hui3 si5-kan e5 gian3-thau5."
        ]
      ],
      "篇名": "第七課  歇熱矣"
    }
  ]
}
