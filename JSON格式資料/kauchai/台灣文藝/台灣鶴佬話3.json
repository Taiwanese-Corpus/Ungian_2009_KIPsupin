{
  "出版年": "2003",
  "出版者": "台灣文藝事業有限公司",
  "年級別": "二上",
  "文類": "教材",
  "書名": "台灣鶴佬話第三冊",
  "書寫系統": "漢字",
  "資料": [
    {
      "段": [
        [
          "過馬路，",
          "kue3 be2-loo7,"
        ],
        [
          "雙邊顧；",
          "siang-ping5 koo3;"
        ],
        [
          "無看車，",
          "bo5 khuann3 tshia,"
        ],
        [
          "土土土。",
          "thoo5-thoo5-thoo5."
        ],
        [
          "紅燈擋，",
          "ang5-ting tong3,"
        ],
        [
          "青燈行；",
          "tshenn-ting kiann5;"
        ],
        [
          "目周剝予金，",
          "bak8-tsiu peh hoo7 kim,"
        ],
        [
          "細膩顧性命。",
          "se3-ji7 koo3 sinn3-mia7."
        ]
      ],
      "篇名": "第一課 過馬路"
    },
    {
      "段": [
        [
          "你有想要來阮兜玩否？",
          "li2 u7 siunn7 beh lai5 gun2 tau sng2--bo5?"
        ],
        [
          "咱會使做伙寫功課，撲球，",
          "lan2 e7-sai2 tso3-hue2 sia2 kong-kho3, phah-kiu5,"
        ],
        [
          "猶過有吃物件。",
          "iau2 koh u7 tsiah8 mih8-kiann7."
        ]
      ],
      "篇名": "第二課  來阮兜玩"
    },
    {
      "段": [
        [
          "透早看著貓，",
          "thau3-tsa2 khuann3 tioh8 niau,"
        ],
        [
          "兩個攏在枵；",
          "nng7 e5 long2 teh iau;"
        ],
        [
          "貓枵掠鳥鼠，",
          "niau-iau liah8 niau2-tshu2,"
        ],
        [
          "我枵找阿母。",
          "gua2 iau tshue7 a-bu2."
        ]
      ],
      "篇名": "第三課  透早在枵"
    },
    {
      "段": [
        [
          "床前明月光，",
          "tshong5 tsing5 bing5 gueh8-kong,"
        ],
        [
          "疑是地上霜；",
          "gi5 si7 te7 siong7 song;"
        ],
        [
          "舉頭望明月，",
          "ku2 thio5 bong7 bing5-guat8,"
        ],
        [
          "低頭思故鄉。",
          "te thio5 su koo3-hiong."
        ]
      ],
      "篇名": "第四課  靜夜思"
    },
    {
      "段": [
        [
          "弟弟哭到大細聲，",
          "ti7-ti7 khau3 kah tua7-se3-siann,"
        ],
        [
          "被人感覺真著驚；",
          "hoo7 lang5 kam2-kak tsin tioh8-kiann;"
        ],
        [
          "看伊手指腳倉泡，",
          "khuann3 i tshiu2 ki2 kha-tshng-phue2,"
        ],
        [
          "原來扯到歸褲底。",
          "guan5-lai5 tsuah kah kui khoo3-te2."
        ]
      ],
      "篇名": "第五課  哭到大細聲"
    },
    {
      "段": [
        [
          "頂禮拜六，阮兜歸傢伙仔去旋夜市仔。",
          "ting2 le2-pai3-lak8, gun2 tau kui-ke-hue2-a2 khi3 seh8 ia7-tshi7-a2."
        ],
        [
          "爸爸在路邊擔仔揀一襲衫，講要買予媽媽，媽媽卻將頭家出價。弟弟和我是一直吃物件，搥到歸環肚飽飽飽。",
          "pa-pa ti7 loo7-pinn-tann3-a2 king2 tsit8 su sann, kong2 beh be2 hoo7 ma-ma, ma-ma suah ka7 thau5-ke tshut-ke3. ti7-ti7 ham7 gua2 si7 it-tit8 tsiah8 mih8-kiann7, thui kah kui pak-too2 pa2 pa2-pa2."
        ],
        [
          "轉來到厝了後，媽媽講伊人足累的；而若我咧，是感覺腳有夠酸的。",
          "tng2 lai5 kau3 tshu3 liau2-au7, ma-ma kong2 i lang5 tsiok thiam2--e5; a2 na7 gua2--leh, si7 kam2-kak kha u7 kau3 sng--e5."
        ]
      ],
      "篇名": "第六課  旋夜市仔"
    },
    {
      "段": [
        [
          "有一隻兔仔及一隻龜，相招要走飆，一開始，兔仔走較緊，無兩下手就贏到遠遠遠，伊卻想講：「龜爬到焉爾慢吞吞，無可能拼過我嘛，先歇一下較過講。」所以伊就倒在半路邊，一下仔，就睏到不知影人去矣。",
          "u7 tsit8 tsiah thoo3-a2 kah tsit8 tsiah ku, sio-tsio beh tsau2-pio, tsit8 khai-si2, thoo3-a2 tsau2 kah kin2, bo5 nng7 e7 tshiu2 to7 iann5 kah hng7-hng7-hng7, i suah siunn7 kong2: “ku pe5 kah an2-ne ban7-thun-thun, bo5 kho2-ling5 piann3-kue3 gua2 mah, sing hioh tsit8-e7 khah koh kang2.” soo2-i2 i tioh8 to2 ti7 puann3 loo7-pinn, tsit8-e7-a2, to7 khun3 kah m7 tsai-iann2 lang5 khi3--a."
        ],
        [
          "龜雖然講走到足慢的，而不過一路上，[不+會]興歇睏。伊一直爬，慢慢仔爬，最後竟然待先走到終點，得著走飆的冠軍。",
          "kui sui-jian5 kong2 tsau2 kah tsiok ban7 e5, a2 m7-koh tsit8-loo7 siong7, be7 hing3 hioh-khun3. i it-tit8 pe5, ban7-ban7-a2 pe5, tsue3-au7 king3-jian5 tai7-sing tsau2 kau3 tsiong-tiam2, tit tioh8 tsau2-pio e5 kuan-kun."
        ]
      ],
      "篇名": "第七課  兔仔及龜"
    }
  ]
}
