{
  "出版年": "1998",
  "出版者": "開拓出版有限公司",
  "年級別": "三上",
  "文類": "教材",
  "書名": "台灣閩南語教材第一冊",
  "書寫系統": "漢字",
  "資料": [
    {
      "段": [
        [
          "一尾魚  兩隻雞",
          "Tsit8 bue2 hi5  nng7 tsiah4 ke1"
        ],
        [
          "三欉樹仔  四蕊花",
          "Sann1 tsang5 tshiu7-a2  si3 lui2 hue1"
        ],
        [
          "五粒楊桃  六條菜瓜",
          "Goo7 liap8 iunn5-tho5 lak8 tiau5 tshai3-kue1"
        ],
        [
          "七个人食八塊粿",
          "Tshit4 e5 lang5 tsiah8 peh4 te3 kue2"
        ],
        [
          "九枝筆寫十本冊",
          "Kau2 ki1 pit4 sia2 tsap8 pun2 tsheh4"
        ]
      ],
      "篇名": "第一課  一尾魚"
    },
    {
      "段": [
        [
          "一放雞  二放鴨",
          "It4 pang3 ke1  ji7 pang3 ah4"
        ],
        [
          "三分開  四相疊",
          "Sann1 hun1-khui1  si3 sio1-thah8"
        ],
        [
          "五搭胸  六扑手",
          "Goo7 tah4 hing1  lak8 phah4-tshiu2"
        ],
        [
          "七紡紗  八摸鼻",
          "Tshit4 phang2-se1  peh4 bong1 phinn7"
        ],
        [
          "九扭耳  十抾起",
          "Kau2 giu2 hinn7  tsap8 khioh4-khi2"
        ]
      ],
      "篇名": "第二課  一放雞"
    },
    {
      "段": [
        [
          "月光光",
          "Gueh8 kng1-kng1"
        ],
        [
          "照菜園",
          "Tsio3 tshai3-hng5"
        ],
        [
          "照窗仔門",
          "Tsio3 thang-a2-mng5"
        ],
        [
          "照眠床",
          "Tsio3 bin5-tshng5"
        ],
        [
          "月娘啊",
          "Gueh8-niu5 ah"
        ],
        [
          "暝真長",
          "Me5 tsin1 tng5"
        ],
        [
          "請汝伴我眠夢到天光",
          "Tshiann2 li2 phuann7 gua2 bin5-bang7 kau3 thinn1-kng1"
        ]
      ],
      "篇名": "第三課  月光光"
    },
    {
      "段": [
        [
          "大箍呆，炒韭菜",
          "Tua7-khoo1-tai1, tsha2 ku2-tshai3"
        ],
        [
          "燒燒一碗來",
          "Sio1-sio1 tsit8 uann2 lai5"
        ],
        [
          "冷冷阮無愛。",
          "Ling2-ling2 guan2 bo5-ai3."
        ]
      ],
      "篇名": "第四課  大箍呆"
    },
    {
      "段": [
        [
          "老師：下禮拜三（五月十二）是阮阿媽八十歲生日，阮阿爸卜[毛^火]阮歸家伙仔轉去庄跤，共阿媽做生日，所以我五月十二想卜共老師請一日仔假，迄日个功課，我會佇厝裡自修，袂耽誤著，希望老師准假。",
          "Lau7-su1: E7 le2-pai3-sann1 (goo7-geh8 tsap8-ji7) si7 guan2 a1-ma2 peh4-tsap8 hue3 senn1-jit8, guan2 a1-pa1 beh4 tshua7 guan2 kui1-ke1-hue2-a2 tng2 khi3 tsng1-kha1, ka7 a1-ma2 tso3-senn1-jit8, soo2-i2 gua2 goo7-gueh8 tsap8-ji7 siunn7-beh4 ka7 lau7-su1 tshiann2 tsit8 jit8 a2 ka2, hit4 jit8 e5 kong1-kho3, gua2 e7 ti7 tshu3--lih tsu7-siu1, be7 tam1-goo7 tioh8, hi1-bang7 lau7-su1 tsun2 ka2."
        ]
      ],
      "篇名": "第五課  請假單"
    },
    {
      "段": [
        [
          "天公伯仔，緊好天，",
          "Thinn1-kong1-peh4--a2, kin2 ho2-thinn1,"
        ],
        [
          "大人通好去趁錢，",
          "Tua7-lang5 thang-ho2 khi3 than3-tsinn5,"
        ],
        [
          "囡仔歡喜卜過年，",
          "Gin2-a2 huann1-hi2 beh4 kue3-ni5,"
        ],
        [
          "過年食甜粿，",
          "Kue3-ni5 tsiah8 tinn1-kue2,"
        ],
        [
          "甜粿甜，食傷儕，",
          "Tinn1-kue2 tinn1, tsiah8 siunn1 tse7,"
        ],
        [
          "臭喙邊。",
          "Tshau3 tshui3-pinn1."
        ]
      ],
      "篇名": "第六課  天公伯仔"
    }
  ]
}
