{
  "出版年": "1998",
  "出版者": "開拓出版有限公司",
  "年級別": "三下",
  "文類": "教材",
  "書名": "台灣閩南語教材第二冊",
  "書寫系統": "漢字",
  "資料": [
    {
      "段": [
        [
          "羞羞羞，捾籃仔抾鰗鰡，",
          "Tshiu1 tshiu1 tshiu1, kuann7 na5-a2 khioh4 hoo5-liu1,"
        ],
        [
          "抾幾尾，抾兩尾，",
          "Khioh4 kui2 bue2, khioh4 nng7 bue2,"
        ],
        [
          "大尾个煮來食，",
          "Tua7-bue2--e5 tsu2 lai5 tsiah8,"
        ],
        [
          "細尾个放伊去泅。",
          "Se3-bue2--e5 pang3 i1 khi3 siu5."
        ]
      ],
      "篇名": "第一課  羞羞羞"
    },
    {
      "段": [
        [
          "1998年4月初十好天",
          "1998 ni5 si3-gueh8 tshe1-tsap8 ho2-thinn1"
        ],
        [
          "今仔日早起，媽媽招我做伙去菜市仔買菜，媽媽問我愛食啥麼，我共應講「攏好，我袂揀食。」媽媽有買豬肉、魚仔、青菜佮豆腐，嘛有買魚丸卜煮湯，閣再買誠儕果子。今仔日食飯个時陣，感覺家治做伙去買个菜加真好食。",
          "Kin1-a2-jit8 tsa2-khi2, ma1-ma1 tsio1 gua2 tso3-hue2 khi3 tshai3-tshi7-a2 be2 tshai3, ma1-ma1 mng7 gua2 ai3 tsiah8 siann2-mih4, gua2 ka7 in3 kong2 'long2 ho2, gua2 be7 king2-tsiah8. ' ma1-ma1 u7 be2 ti1-bah4, hi5-a2, tshenn1-tshai3 kah4 tau7-hu7, ma7 u7 be2 hi5-uan5 beh4 tsu2-thng1, koh4-tsai3 be2 tsiann5 tse7 kue2-tsi2. kin1-a2-jit8 tsiah8-png7 e5 si5-tsun7, kam2-kak4 ka1-ti7 tso3-hue2 khi3 bue2 e5 tshai3 ke1 tsin1 ho2-tsiah8."
        ]
      ],
      "篇名": "第二課  日記一篇"
    },
    {
      "段": [
        [
          "一个砰米芳",
          "It4--e5 pong7 bi2-phang1"
        ],
        [
          "二个炒韭菜",
          "Ji7--e5 tsha2 ku2-tshai3"
        ],
        [
          "三个沖沖滾",
          "Sann1--e5 tshiang5-tshiang5-kun2"
        ],
        [
          "四个炒米粉",
          "Si3--e5 tsha2 bi2-hun2"
        ],
        [
          "五个走去睏",
          "Goo7--e5 tsau2 khi3 khun3"
        ],
        [
          "六个食卡穩",
          "Lak8--e5 tsiah8 khah4 un2"
        ],
        [
          "七个分一半",
          "Tshit4--e5 pun tsit8-puann3"
        ],
        [
          "八个徛咧看",
          "Peh4--e5 khia7 leh4 khuann3"
        ],
        [
          "九个流喙瀾",
          "Kau2--e5 lau5-tshui3-nua7"
        ],
        [
          "十个倒咧蠕",
          "Tsap8--e5 to2 leh4 nua3"
        ],
        [
          "扑汝千",
          "Phah4 li2 tshing1"
        ],
        [
          "扑汝萬",
          "Phah4 li2 ban7"
        ],
        [
          "扑汝一千○五萬",
          "Phah4 li2 tsit8-tshing1 khong3 goo7 ban7"
        ],
        [
          "看汝卜講也毋講",
          "Khuann3 li2 beh4 kong2 ia7 m7 kong2"
        ],
        [
          "毋講扑甲汝講",
          "M7 kong2 phah4 kah4 li2 kong2"
        ]
      ],
      "篇名": "第三課  砰米芳"
    },
    {
      "段": [
        [
          "坐飛龍機看天頂",
          "Tse7 pue1-ling5-ki1 khuann3 thinn1-ting2"
        ],
        [
          "坐大船看海湧",
          "Tse7 tua7 tsun5 khuann3 hai2-ing2"
        ],
        [
          "坐火車看風景",
          "Tse7 hue2-tshia1 khuann3 hong1-king2"
        ],
        [
          "坐公車錢卡省",
          "Tse7 kong1-tshia1 tsinn5 khah4 sing2"
        ],
        [
          "坐牛車順紲挽龍眼",
          "Tse7 gu5-tshia1 sun7-sua3 ban2 ling5-ging2"
        ]
      ],
      "篇名": "第四課  坐飛龍機"
    },
    {
      "段": [
        [
          "搖啊搖  搖啊搖",
          "Io5-ah-io5  io5-ah-io5"
        ],
        [
          "搖到菜園仔去挽茄",
          "Io5 kau3 tshai3-hng5-a2 khi3 ban2 kio5"
        ],
        [
          "挽外儕  挽一布袋",
          "Ban2 gua7 tse7 ban2 tsit8 poo3-te7"
        ],
        [
          "也好食  也好賣",
          "Ia7-ho2 tsiah8 ia7-ho2 be7"
        ],
        [
          "也好予嬰仔做度晬",
          "Ia7-ho2 hoo7 enn1-a2 tso3 too7-tse3"
        ]
      ],
      "篇名": "第五課 搖啊搖"
    },
    {
      "段": [
        [
          "阿文：喂！請問咱遐是三九四五○六八是無？",
          "A1-bun5: ue5! tshiann2-mng7 lan2 hia1 si7 sam1 kiu2 si3 ngou2 khong3 liok8 pat4 si7--bo5?"
        ],
        [
          "阿德：喂！喂！請汝講卡大聲咧！我攏聽無？",
          "A1-tik4: ue5! Ue5! tshiann2 li2 kong2 khah4 tua7-siann1 leh4! gua2 long2 thiann1-bo5?"
        ],
        [
          "阿文：請問咱遐是阿德厝是無？",
          "A1-bun5: tshiann2-mng7 lan2 hia1 si7 a1-tik4 in1 tshu3 si7--bo5?"
        ],
        [
          "阿德：我是阿德，請問有啥麼代誌？",
          "A1-tik4: gua2 si7 a1-tik4, tshiann2-mng7 u7 siann2-mih4 tai7-tsi3?"
        ],
        [
          "阿文：我是阿文啦！這个禮拜我想卜招汝做伙來去阮阿媽兜迌，順紲來去果子園挽果子。",
          "A1-bun5: gua2 si7 a1-bun5 la3! Tsit4 e5 le2-pai3 gua2 siunn7-beh4 tsio1 li2 tso3-hue2 lai5-khi3 guan2 a1-ma2 tau1 tshit4-tho5, sun7-sua3 lai5-khi3 kue2-tsi2-hng5 ban2 kue2-tsi2."
        ],
        [
          "阿德：哇！閣有果子通食，汝會害我盈暗睏袂去，咱卜坐啥麼車？",
          "A1-tik4: ua2! Koh4 u7 kue2-tsi2 thang1 tsiah8, li2 e7 hai7 gua2 ing5-am3 khun3 be7 khi3, lan2 beh4 tse7 siann2-mih4 tshia1?"
        ],
        [
          "阿文：免講嘛坐火車，毋若卡爽快，沿路風景嘛真媠。",
          "A1-bun5: bian2-kong2 ma7 tse7 hue2-tshia1, m7-na7 khah4 song2-khuai3, ian5-loo7 hong1-king2 ma7 tsin1 sui2."
        ],
        [
          "阿德：真多謝汝。",
          "A1-tik4: tsin1 to1-sia7 li2."
        ],
        [
          "阿文：無，禮拜日早起六點，咱帶車頭相等，再見！",
          "A1-bun5: bo5, le2-pai3-jit8 tsa2-khi2 lak8 tiam2, lan2 tua3 tshia1-thau5 sio1-tan2, tsai3-kian3!"
        ],
        [
          "阿德：再見！",
          "A1-tik4: tsai3-kian3!"
        ]
      ],
      "篇名": "第六課  敲電話"
    }
  ]
}
