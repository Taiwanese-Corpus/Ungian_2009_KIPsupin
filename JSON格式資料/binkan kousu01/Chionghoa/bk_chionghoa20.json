{
  "作者": "黃吳秀綿",
  "出版年": "1994",
  "出版者": "彰化縣文化局",
  "文類": "民間故事",
  "書名": "彰化縣民間文學集5—故事篇（三）",
  "書寫系統": "漢羅",
  "資料": [
    {
      "段": [
        [
          "咱這个百姓人，講娶一个新婦呼，講逐項代誌較捌啦呼，啊伊就chong5仔共講：「我娶這个新婦足[敖^力]e5，我卜來企一塊無事牌啦。」啊彼个有官做的講：「我有官做著用、毋敢掛無事牌，你百姓人安若敢掛無事牌？」伊講：「好。」",
          "Lan2 chit e5 peh-senn3-lang5, kong2 chhoa7 chit8 e5 sin-pu7 honn3, kong2 tak8-hang7 tai7-chi3 khah bat lah honn3, ah i to7 chong5-a2 ka7 kong2: “Goa2 chhoa7 chit e5 sin-pu7 chiok gau5 e5, goa2 beh lai5 khia7 chit8 te3 bu5-su7-pai5 lah.” Ah hit e5 u7 koann cho3 e5 kong2: “Goa2 u7 koann cho3 tioh8 be7-eng7, m7 kann2 koa3 bu5-su7-pai5, li2 peh-senn3-lang5 an2-noa2 kann2 koa3 bu5-su7-pai5?” I kong2: “Ho2.”"
        ],
        [
          "伊一日講卜來共伊、這个人，掛無事牌這个講號做「阿狗仔」，逐个攏講「狗哥仔」、「狗哥仔」。一日講就卜來共牽狗，講來尋新婦講問看狗哥仔有佇leh，伊講：「無，看卜創啥。」伊講：「就卜來尋狗。」啊伊chong5仔入去叫大官，講：「人卜來尋你。」啊大官講問講：「卜創啥？」伊講伊毋知，講：「四个企廳邊，啊五个企簷前，啊四百五百錢，啊講卜來共咱牽幼毛合金耳。」伊無愛講狗，伊講狗伊就輸伊。",
          "I chit8 jit8 kong2 beh lai5 ka7 i, chit e5 lang5, koa3 bu5-su7-pai5 chit e5 kong2 ho7-cho3 “A-kau2-a2”, tak8-e5 long2 kong2 “Kau2-ko-a2”, “Kau2-ko-a2”. Chit8 jit8 kong2 to7 beh lai5 ka7 khan kau2, kong2 lai5 chhoe7 in sin-pu7 kong2 mng7 khoann3 in kau2-ko-a2 u7 ti7 leh, i kong2: “Bo5, khoann3 beh chhong3 siann2.” I kong2: “To7 beh lai5 chhoe7 kau2.” Ah i chong5-a2 jip8 khi3 kio3 in ta-koann, kong2: “Lang5 beh lai5 chhoe7 li2.” Ah in ta-koann kong2 mng7 kong2: “Beh chhong3 siann2?” I kong2 i m7 chai, kong2: “Si3 e5 khia7 thiann-pinn, ah gou7 e5 khia7 gim5-chinn5, ah si3-pah gou7-pah chinn5, ah kong2 beh lai5 ka7 lan2 khan iu3-mou kap kim-hi7.” I bo5 ai3 kong2 kau2, i kong2 kau2 i to7 su i ."
        ],
        [
          "安呢毋就輸伊，就擱番頭擱轉去啊毋。講就擱一日講卜來共伊牽牛牨掛胿的啊牛牨卜那會掛胿去？啊伊今也來共講，卜來尋大官，卜來共，彼个做、有官做的彼个來共牽牛牨掛胿的啦，啊這个新婦毋就共oan5-a2應講：「來坐！」伊講：「卜尋您阿爺，卜牽牛牨掛胿。」「阮阿爹khui3-bu2得疼。」「是安若查甫人khui3-bu2會疼？」「啊無你卜牽牛牨那有一个牛牨掛胿的？」",
          "An2-ne m7 to7 su i, to7 koh hoan-thau5 koh tng2--khi3 ah m7. Kong2 to7 koh chit8 jit8 kong2 beh lai5 ka7 i khan gu5-kang2 koa3-kui7 e5 ah gu5-kang2 beh nah e7 koa3-kui7 khi3? Ah i chit-ma2 lai5 ka7 kong2, beh lai5 chhoe7 in ta-koann , beh lai5 ka7 in, hit e5 cho3, u7 koann cho3 e5 hit e5 lai5 ka7 khan gu5-kang2 koa3-kui7 e5 lah, ah in chit e5 sin-pu7 m7 to7 ka7 oan5-a2 in3 kong2: “Lai5 che7!” I kong2: “Beh chhoe7 lin2 a-ia5, beh khan gu5-kang2 koa3-kui7.” “Goan2 a-tia khui3-bu2 teh thiann3.” “Si7 an2-noa2 cha-pou-lang5 khui3-bu2 e7 thiann3?” “Ah bo5 li2 beh khan gu5-kang2 nah u7 chit8 e5 gu5-kang2 koa3-kui7 e5?”"
        ]
      ],
      "篇名": "無事牌"
    }
  ]
}
