{
  "作者": "黃連科",
  "出版年": "2001",
  "出版者": "彰化縣文化局",
  "文類": "民間故事",
  "書名": "彰化縣民間文學集17—線西、伸港、福興地區",
  "書寫系統": "漢羅",
  "資料": [
    {
      "段": [
        [
          "佇Mastoro彼个仔，一个坪、一个山坪呼有一粒大粒石啦，講有一个時陣的時，一聲響亮啦，石頭piang3開，講一个查甫、一个查某啦。啊成久成久囉，啊干單定二个。啊查某講算較大的款啦。啊有一工仔講，大姐問講：「啊逐个呰濟歲啊，你麼愛尋一个……」叫伊去尋一个通相替。伊講：「啊歸山內干單咱二个，卜佗尋啊？」啊彼大姐較靈感啦，講、想想咧講：「無～安爾啦！彼山腳有一个查某人呼，我來共問啦，你明仔載……合你講看會合。」啊大姊想ah……「當安爾卜安怎？」合小弟安爾……毋才去彼，較早用彼樹仔，燒柴燒烏烏，啊才來chut8彼面e5。小弟較戇直，伊chut8-chut8 e5 認e5，安呢才結成翁仔某，啊才生。伊這種的這是泰雅類的啦。伊這个姨表相伨咧啦，當然兄妹仔相伨咧啦，姨表、姑表攏相伨咧啦。",
          "Ti7 Mastoro hit e5-a2, chit8 e5 phiann5, chit8 e5 soann-phiann5 honn3 u7 chit8 liap8 toa7 liap8 chioh8 lah, kong2 u7 chit8 e5 si5-chun7 e5 si5, chit8 siann hiang2-liang7 lah, chioh8-thau5 piang3 khui, kong2 chit8 e5 cha-pou, chit8 e5 cha-bou2 lah. Ah chiann5 ku2 chiann5 ku2 loh, ah kan-tann tiann7 in nng7 e5. Ah cha-bou2 kong2 sng3 khah toa7 e5 khoan2 lah. Ah u7 chit8 kang-a2 kong2, in toa7-chi2 mng7 kong2: “Ah tak8-e5 chiah che7 hoe3 ah , li2 ma7 ai3 chhoe7 chit8 e5......” Kio3 i khi3 chhoe7 chit8 e5 thang sio-the3. I kong2: “Ah kui soann-lai7 kan-tann lan2 nng7 e5, beh toh chhoe7 ah?” Ah in he toa7-chi2 khah leng5-kam2 lah, kong2, siunn7-siunn7 leh kong2: “Bo5~ an2-ne lah! He soann-kha u7 chit8 e5 cha-bou2-lang5 honn3, goa2 lai5 ka7 mng7 lah, li2 bin5-a2-chai3...... kap li2 kong2 khoann3 e7 hah8 be7.” Ah in toa7-chi2 siunn7 ah.... “Tann an2-ne beh an2-choann2?” Hah8 in sio2-ti7 an2-ne...... m7-chiah khi3 hia, khah-cha2 eng7 he chhiu7-a2, sio chha5 sio ou-ou, ah chiah lai5 chut8 he bin7 e5. In sio2-ti7 khah gong7-tit8, i chut8-chut8 e5 be7 jin7 e5, an2-ne chiah kiat-seng5 ang-a2-bou2, ah chiah senn. I chit chiong2 e5 che si7 Thai3-nga2 lui7 e5 lah. I chit e5 i5-piau2 be7 sio-thin7 leh lah, tong-jian5 hiann-moe7-a2 be7 sio-thin7 leh lah, i5-piau2, kou-piau2 long2 be7 sio-thin7 leh lah."
        ]
      ],
      "篇名": "番仔的祖先"
    }
  ]
}
