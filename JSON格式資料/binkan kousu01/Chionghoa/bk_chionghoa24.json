{
  "作者": "辛奇順",
  "出版年": "2001",
  "出版者": "彰化縣文化局",
  "文類": "民間故事",
  "書名": "彰化縣民間文學集17—線西、伸港、福興地區",
  "書寫系統": "漢羅",
  "資料": [
    {
      "段": [
        [
          "較早溫王是成興，溫王呼，較早的人賺無食呼，啊抵仔佇這个海腳，啊今也若舉溫王的旗出去呼，就搶有食。較早攏去搶帆船，做海賊。啊彼乩童呼，乩童去搶，予人釘一支丹仔對頭殼落呼，較早用丹仔銃呼，啊釘對頭殼落，無死。啊若得剪頭呼，若對伊好就無共出力就無浮起來，啊若出力就浮起來，彼支剃頭刀就歹去。我聽e5講是安呢。",
          "Khah-cha2 Un-ong5 si7 chiann5 heng, Un-ong5 honn3, khah-cha2 e5 lang5 choan2 bo5 chiah8 honn3, ah tu2-a2 ti7 chit e5 hai2-kha, ah chit-ma2 na7 gia5 Un-ong5 e5 ki5 chhut--khi3 honn3, to7 chhiunn2 u7 chiah8. Khah-cha2 long2 khi3 chhiunn2 phang5-chun5, cho3 hai2-chhat8. Ah he ki-tang5 honn3, ki-tang5 khi3 chhiunn2, hou7 lang5 teng3 chit8 ki tan-a2 tui3 thau5-khak loh8 honn3, khah-cha2 eng7 tan-a2-chheng3 honn3, ah teng3 tui3 thau5-khak loh8, bo5 si2. Ah na7 teh chian2 thau5 honn3, na7 tui3 i ho2 to7 bo5 ka7 chhut-lat8 to7 bo5 phu5--khi2-lai5, ah na7 chhut-lat8 to7 phu5--khi2-lai5, hit ki thih-thau5-to to7 phainn2--khi3. Goa2 thiann e5 kong2 si7 an2-ne."
        ],
        [
          "較早攏嘛飛翎機若來就求神明，叫伊著保庇。較早彼歸庄炸彈撼到卜溶去，毋才彼外liah呼，來減三个，啊人阮歸庄二、三个去予銃子拍著呼，遮拍通過，啊往過仔亦無先生通糊，干單糊符仔藥爾，合神明的化單就好去啊。",
          "Khah-cha2 long2 ma7 poe-leng5-ki na7 lai5 to7 kiu5 sin5-beng5, kio3 i tioh8 po2-pi3. Khah-cha2 he kui chng cha3-toann5 ham2 kau3 beh iunn5--khi3, m7-chiah he goa7-liah honn3, lai5 kiam2 sann e5, ah lang5 goan2 kui chng nng7, sann e5 khi3 hou7 chheng3-chi2 phah tioh8 honn3, chia phah thang3 koe3, ah eng2-koe3-a2 ia7 bo5 sian-sinn thang kou5, kan-tann kou5 hu5-a2-ioh8 nia5, kap sin5-beng5 e5 hoa3-toann to7 ho2 khi3 ah."
        ]
      ],
      "篇名": "溫王的傳說"
    }
  ]
}
