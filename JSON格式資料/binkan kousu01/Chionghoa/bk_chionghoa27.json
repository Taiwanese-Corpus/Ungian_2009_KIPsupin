{
  "作者": "董坐",
  "出版年": "2004",
  "出版者": "彰化縣立文化中心",
  "文類": "民間故事",
  "書名": "彰化縣民間文學集22—溪湖, 溪州, 二林, 大城, 二水地區",
  "書寫系統": "漢羅",
  "資料": [
    {
      "段": [
        [
          "咱佇咧清朝時代ah，就是講一個孝子，ah欲去進京考試，honnh，ah就是講欲進京赴考，ah 媽媽就共伊攢文房四寶，欲予伊去上京赴考。",
          "Lan2 ti7 leh 清朝時代ah, to7 si7 kong2 chit8 e5 hau3-chu2, ah beh khi3 chin3 Kiann kho2-chhi3, honnh, ah to7 si7 kong2 beh chin3 Kiann hu3-kho2, ah in ma-ma to7 ka7 i chhoan5 文房四寶, beh hou7 i khi3 chiunn7 Kiann hu3-kho2."
        ],
        [
          "Ah就是攢當中，ah就是未記得紮水ah，ah當然你去到考場e5 時陣，就是愛紮水，ah就是愛寫書法。Ah彼時陣就是未記得紮水，ah未記得紮當中，ah伊佇遐就是講欲寫書法，ah就無水，ah就哈，ah哈落到底，彼塊咱e5螺溪石算講密度懸，ah未吸水，ah用按呢哈，ah水池仔就有彼leh水氣，著無？Ah就會當來磨墨。Ah磨墨了後，伊就後尾仔佇遐考了金榜題名。",
          "Ah to7 si7 chhoan5 tang-tiong, ah to7 si7 be7 ki3-tit chah chui2 ah, ah tong-jian5 li2 khi3 kau3考場e5 si5-chun7, to7 si7 ai3 chah chui2, ah to7 si7 ai3寫書法.  Ah hit si5-chun7 to7 si7 be7 ki3-tit chah chui2, ah be7 ki3-tit chah tang-tiong, ah i ti7 hia to7 si7 kong2 beh寫書法, ah to7 bo5 chui2, ah to7 hah , ah hah--loh8 kau3-te2, hit te3 lan2 e5螺溪石sng3 kong2 bit8-tou7 koan5, ah be7 suh-chui2, ah iong7 an2-ne hah, ah chui2-ti5-a2 to7 u7 hit leh chui2-khi3, tioh8 bo5 ?  Ah to7 e7-tang3 lai5磨墨.  Ah磨墨liau2-au7, i to7 au7-boe2-a2 ti7 hia kho2 liau2金榜題名."
        ],
        [
          "Ah轉去了後，就將這leh消息，ah講予一寡仔親情朋友, 厝邊隔壁e5人知，ah就講這leh，ah才擱知影這leh石頭e5好處，傳遍天下按呢。",
          "Ah tng2--khi3 liau2-au7, to7 chiong chit leh siau-sit, ah kong2 hou7 chit8-koa2-a2 chhin-chiann5 peng5-iu2, chhu3-pinn keh-piah e5 lang5 chai, ah to7 kong2 chit leh , ah chiah koh chai-iann2 chit leh chioh8-thau5 e5 ho2--chhu3, 傳遍天下an2-ni."
        ]
      ],
      "篇名": "螺溪石傳奇"
    }
  ]
}
