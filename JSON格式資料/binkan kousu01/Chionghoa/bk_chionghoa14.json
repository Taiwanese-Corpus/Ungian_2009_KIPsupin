{
  "作者": "謝洪盞",
  "出版年": "1994",
  "出版者": "彰化縣文化局",
  "文類": "民間故事",
  "書名": "彰化縣民間文學集7—故事篇（四）",
  "書寫系統": "漢羅",
  "資料": [
    {
      "段": [
        [
          "一个秀才卜考官啦呼，到半路啊，抵著一个查某人擔飯卜去予人食啦，啊伊共問講：「Ok8-sang3！你擔飯卜予誰食？」伊講：「卜予阮丈夫的阿舅的姐夫食。」彼个考官就安呢無去考，講這个猜謎少許仔代誌都猜出來，卜安若考官考會著。」",
          "Chit8 e5 siu3-chai5 beh kho2 koann lah honn3, kau3 poann3-lou7 ah, tu2 tioh8 chit8 e5 cha-bou2-lang5 tann png7 beh khi3 hou7 lang5 chiah8 lah, ah i ka7 mng7 kong2: “Ok8-sang3! Li2 tann png7 beh hou7 siang2 chiah8?” I kong2: “Beh hou7 goan2 tiong7-hu e5 a-ku7 e5 chi2-hu chiah8.” Hit e5 kho2 koann to7 an2-ne bo5 khi3 kho2, kong2 chit e5 chhai-be5 sio2-khoa2-a2 tai7-chi3 to chhai be7 chhut--lai5, beh an2-noa2 kho2 koann kho2 e7 tioh8.”"
        ]
      ],
      "篇名": "秀才猜謎"
    }
  ]
}
