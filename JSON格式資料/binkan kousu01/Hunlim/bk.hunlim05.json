{
  "作者": "陳桂英",
  "出版年": "1998",
  "出版者": "雲林縣立文化中心",
  "文類": "民間故事",
  "書名": "雲林縣民間文學集1—閩南語故事集（一）",
  "書寫系統": "漢羅",
  "資料": [
    {
      "段": [
        [
          "講著喪事呼，可比講彼伊有二个查某子啦呼，一个予人做新婦仔，啊一个講號做家己飼大漢的啦呼，二个攏家己生的，一个予人，啊一个共伊[立+店]厝裡飼大漢予嫁出啦呼。今也母a2死去啦呼，轉來，彼个查某子就得哭啦呼，哭講伊：「做司公、拜水讖、卜答母恩。」啦呼。啊彼个新婦仔就哭講伊從細漢無食母乳，無攪母眠，「做司公、拜水讖、無采銀。」啦！",
          "Kong2 tioh8 song-su7 honnh, kho2-pi2 kong2 he i u7 nng7 e5 cha-bou2-kiann2 lah honnh, chit8 e5 hou7 lang5 cho3 sin-pu7-a2 , ah chit8 e5 kong2 ho7-cho3 ka-ki7 chhi7 toa7-han3--e5 lah honnh, nng7 e5 long2 ka-ki7 sinn e5, chit8 e5 hou7 lang5, ah chit8 e5 ka7 i tiam3 chhu3--nih8 chhi7 toa7-han3 hou7 ke3 chhut lah honnh.  Chim2-a2 in bu2--a2 si2--khi3 lah honnh, tng2--lai5, in hit e5 cha-bou2-kiann2 to7 teh khau3 lah honnh, khau3 kong2 i: “Cho3 sai-kong, pai3 chui2-chham3, beh tap bo2-in.” lah honnh.  Ah hit e5 sin-pu7-a2 to7 khau3 kong2 i cheng5 se3-han3 bo5 chiah8 bo2 leng, bo5 kiau2 bo2 bin5, “cho3 sai-kong, pai3 chui2-chham3, bo5-chhai2 gin5.” lah!"
        ]
      ],
      "篇名": "二个查某子"
    }
  ]
}
