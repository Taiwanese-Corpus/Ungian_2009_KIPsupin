{
  "作者": "陳順",
  "出版年": "2001",
  "出版者": "雲林縣立文化中心",
  "文類": "民間故事",
  "書名": "雲林縣民間文學集7—閩南語故事集（四）",
  "書寫系統": "漢羅",
  "資料": [
    {
      "段": [
        [
          "講一个飼羊仔啦，啊講彼款朱洪武講人得卜掠啦。卜掠，啊講干單走無路啦，啊講趡咧羊仔腳啦。啊趡咧羊仔腳講，講：「奇怪…」彼若像彼…彼个卜掠彼个講：「奇怪，啊就這个朱洪武都…現就趡咧羊仔腳，呔會干單看無啦？」啊看無，講尋的人講用彼劍講對彼羊仔一隻一隻共刜刜予死啦。啊才…啊人講才走。",
          "Kong2 chit8 e5 chhi7 iunn5-a2 lah, ah kong2 hit khoan2 Chu Hong5-bu2 kong2 lang5 tit-beh liah8 lah.  Beh liah8, ah kong2 kan-tann chau2 bo5 lou7 lah, ah kong2 nng3 leh iunn5-a2 kha lah.  Ah nng3 leh iunn5-a2 kha kong2, kong2: “Ki5-koai3…” he na2-chhiunn7 he…hit e5 beh liah8 hit e5 kong2: “Ki5-koai3, ah to7 chit e5 Chu Hong5-bu2 to…hian7 to7 nng3 leh iunn5-a2 kha, thai3 e7 kan-tann khoann3 bo5 lah?”  Ah khoann3 bo5, kong2 chhoe7 e5 lang5 kong2 eng7 he kiam3 kong2 ui3 he iunn5-a2 chit8 chiah chit8 chiah ka7 phut-phut hou7 si2 lah.  Ah chiah…ah lang5 kong2 chiah chau2."
        ],
        [
          "啊才走講朱洪武[口+岌]起來講，出來講：「當害啊！」講直直哭講：「當羊仔頭……當亦毋知啥的，亦毋知佗一隻的啦。」啊講烏白共鬥啦。講烏白共鬥啦。啊講公的才會亦有無發嘴鬚，啊母的發嘴鬚安呢啦，講去鬥毋著去啦。聽講是講安呢啦，咱豈知。",
          "Ah chiah chau2 kong2 Chu Hong5-bu2 ngiauh--khi2-lai5 kong2, chhut lai5 kong2: “Tann hai7 ah!”  Kong2 tit8-tit8 khau3 kong2: “Tann iunn5-a2 thau5……tann ah8 m7 chai siann2--e5, ia7 m7 chai toh chit8 chiah e5 lah.”  Ah kong2 ou-peh8 ka7 tau3 lah.  Kong2 ou-peh8 ka7 tau3 lah.  Ah kong2 kang--e5 chiah e7 ia7 u7 bo5 hoat chhui3-chhiu, ah bo2--e5 hoat chhui3-chhiu an2-ni lah, kong2 khi3 tau3 m7 tioh8 khi3 lah.  Thiann-kong2 si7 kong2 an2-ni lah, lan2 ah8 chai."
        ],
        [
          "彼講恟恟活起來，啊就輪到歸个，啊講烏白共鬥啦，講：「我共你鬥予稠。我共你鬥予稠！」啊講逐隻共鬥落去攏好哩，攏自安呢擱活起來。聽講是講安呢啦。",
          "He kong2 hiong5-hiong5 oah8--khi2-lai5, ah to7 lian3 kau3 kui-e5, ah kong2 ou-peh8 ka7 tau3 lah, kong2: “Goa2 ka7 li2 tau3 hou7 tiau5.  Goa2 ka7 li2 tau3 hou7 tiau5!”  Ah kong2 tak8 chiah ka7 tau3--loh8-khi3 long2 ho2 lih, long2 chu7 an2-ni koh oah8--khi2-lai5.  Thiann-kong2 si7 kong2 an2-ni lah."
        ]
      ],
      "篇名": "朱洪武鬥羊頭"
    }
  ]
}
