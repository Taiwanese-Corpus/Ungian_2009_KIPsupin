{
  "作者": "張陳瑞香",
  "出版年": "1998",
  "出版者": "雲林縣立文化中心",
  "文類": "民間故事",
  "書名": "雲林縣民間文學集5—閩南語故事集（二）",
  "書寫系統": "漢羅",
  "資料": [
    {
      "段": [
        [
          "像咱二个人若拜呼，啊今也我一副牲禮、啊你一副牲禮啦呼，講你……我這隻雞較大隻，你彼隻雞較細隻，你略略仔就共我換這隻大隻的去你彼啦，啊你直直諍講彼隻大隻的是你的啦，我就講：「現現就我的啦。」啊城隍無詳細看，水鬼仔有看e5，水鬼仔出來指啦，指講：「啊彼隻大隻的就成實伊的，啊煞諍伊的！」呼，啊講彼城隍講：「呼，啊你就……你較聖。水鬼仔扶城隍。」意思講你[敖^力]，無城隍予你水鬼仔做安呢。",
          "Chhiunn7 lan2 nng7 e5 lang5 na7 pai3 honnh, ah chim2-a2 goa2 chit8 hu3 seng-le2, ah li2 chit8 hu3 seng-le2 lah honnh, kong2 li2……goa2 chit chiah ke khah toa7-chiah, li2 hit chiah ke khah se3 chiah, li2 lioh8-lioh8--a2 to7 ka7 goa2 oann7 chit chiah toa7-chiah--e5 khi3 li2 hia lah, ah li2 tit8-tit8 chinn3 kong2 hit chiah toa7-chiah--e5 si7 li2 e5 lah, goa2 to7 kong2: “Hian7-hian7 to7 goa2 e5 lah.”  Ah Seng5-hong5 bo5 siong5-se3 khoann3, Chui2-kui2-a2 u7 khoann3--e5, Chui2-kui2-a2 chhut lai5 ki2 lah, ki2 kong2: “Ah hit chiah toa7-chiah--e5 to7 chiann5-sit8 i e5, ah soah chinn3 i e5!” honnh, ah kong2 he Seng5-hong5 kong2: “Honnh, ah li2 to7……li2 khah siann3.  Chui2-kui2-a2 hu5 Seng5-hong5.”  I3-su3 kong2 li2 gau5, bo5 Seng5-hong5 hou7 li2 Chui2-kui2-a2 cho3 an2-ni."
        ]
      ],
      "篇名": "水鬼仔扶城隍"
    }
  ]
}
