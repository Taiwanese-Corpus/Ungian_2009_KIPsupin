{
  "作者": "林新田",
  "出版年": "1998",
  "出版者": "雲林縣立文化中心",
  "文類": "民間故事",
  "書名": "雲林縣民間文學集5—閩南語故事集（二）",
  "書寫系統": "漢羅",
  "資料": [
    {
      "段": [
        [
          "濟公有一个彼號成趣味。濟公伊卜化緣毋，啊化緣卜共伊化花粉錢爾啦，卜來起靈隱寺。啊卜化花粉錢爾，伊擱……啊伊提來予伊，提來予伊逐个攏，呼，看著皇帝娘到位，逐个攏真尊敬，啊伊無咧，伊共顛倒頭栽。",
          "Che3-kong u7 chit8 e5 hit-lo7 chiann5 chhu3-bi7.  Che3-kong i beh hoa3-ian5 m7, ah hoa3-ian5 beh ka7 i hoa3 hoe-hun2 chinn5 nia5 lah, beh lai5 khi2 Leng5-un2-si7.  Ah beh hoa3 hoe-hun2 chinn5 nia5, i koh ……ah i theh8 lai5 hou7 i, theh8 lai5 hou7 i tak8-e5 long2 , honnh, khoann3 tioh8 Hong5-te3-niu5 kau3-ui7 , tak8-e5 long2 chin chun-keng3, ah i bo5 leh, i ka7 tian-to3-thau5-chai."
        ],
        [
          "顛倒頭栽，啊內褲仔無穿，彼副牲禮安呢獻出來哩咧。哦，彼的和尚仔安呢歸个攏看一下面攏烏去。講：「哦～你這个對皇帝娘安呢呰無禮，猶擱……啊卜共募錢彼號……」哦～啊卜共處罰，啊彼个皇帝娘講：「毋通共處罰，我知影。」伊講：「伊叫我顛倒頭栽，就是講後出世出世做查甫的。」呼！彼个皇帝娘猶然勥，講伊彼顛倒頭栽，猶擱獻彼个彼號出來呼，「啊彼就是叫我後出世出世做查甫的，毋通做查某的。」足厲害e5。",
          "Tian-to3-thau5-chai , ah lai7-khou3-a2 bo5 chheng7, hit hu3 seng-le2 an2-ni hian3--chhut-lai5 lih leh.  Ouh, hit e5 hoe5-siunn7-a2 an2-ni kui--e5 long2 khoann3 chit8-e7 bin7 long2 ou--khi3.  Kong2: “Ouh～li2 chit e5 tui3 Hong5-te3-niu5 an2-ni chiah bo5-le2, iah koh……ah beh ka7 bou7-chinn5 hit-lo7……” ouh～ah beh ka7 chhu2-hoat8, ah hit e5 Hong5-te3-niu5 kong2: “M7 thang ka7 chhu2-hoat8, goa2 chai-iann2.”  I kong2: “I kio3 goa2 tian-to3-thau5-chai, to7 si7 kong2 au7-chhut-si3 chhut-si3 cho3 cha-pou--e5.”  Honnh!  Hit e5 Hong5-te3-niu5 un5-na2 khiang3, kong2 i he tian-to3-thau5-chai, iah koh hian3 hit e5 hit-lo7 chhut--lai5 honnh, “Ah he to7 si7 kio3 goa2 au7-chhut-si3 chhut-si3 cho3 cha-pou--e5, m7 thang cho3 cha-bou2--e5.”  Chiok li7-hai7--e5."
        ]
      ],
      "篇名": "濟公的故事"
    }
  ]
}
