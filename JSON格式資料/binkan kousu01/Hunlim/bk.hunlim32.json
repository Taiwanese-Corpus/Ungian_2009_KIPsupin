{
  "作者": "陳清江",
  "出版年": "2001",
  "出版者": "雲林縣立文化中心",
  "文類": "民間故事",
  "書名": "雲林縣民間文學集6—閩南語故事集（三）",
  "書寫系統": "漢羅",
  "資料": [
    {
      "段": [
        [
          "十八王公是彼當時庄裡啦呼，啊抵好是做大水。啊彼十八个就是講卜來台灣啦。啊來台灣，因為彼个海有無，卜來得卜到台灣彼，彼个海，啊合一隻狗，抵好去予風拍一下翹去啦。啊翹去，當毋就死去啊[口+留]，啊佇彼海水海湧海湧安呢，湧大湧、湧細湧，啊攏死死佇彼淡水河彼个有無，差不多佇彼山腳彼，彼狗會泅死啦，所以顧彼十八个屍首啦，啊所以講二路身尾仔共拜啦，啊顯靈、有聖啦，啊所以才號做「十八王公」。原理是十八个啦，啊彼隻狗另外一个墓。",
          "Chap8-peh ong5-kong si7 hit tong-si5 in chng--nih8 lah honnh, ah tu2-ho2 si7 cho3 toa7-chui2.  Ah hit chap8-peh e5 to7 si7 kong2 beh lai5 Tai5-oan5 lah.  Ah lai5 Tai5-oan5, in-ui7 hit e5 hai2 u7--bo5, beh lai5 tit-beh kau3 Tai5-oan5 hia, hit e5 hai2, ah kah chit8 chiah kau2, tu2-ho2 khi3 hou7 hong phah chit8-e7 khiau--khi3 lah.  Ah khiau--khi3, tann m7 to7 si2--khi3 ah lioh, ah ti7 he hai2-chui2 hai2-eng2 hai2-eng2 an2-ni, eng2 toa7-eng2, eng2 se3-eng2, ah long2 si2-si2 ti7 he Tam7-chui2-ho5 hit e5 u7 bo5, chha-put-to ti7 he soann-kha hia, he kau2 e7 siu5 be7 si2 lah, sou2-i2 kou3 hit chap8-peh e5 si-siu2 lah, ah sou2-i2 kong2 jit8-loh8-sin boe2--a2 ka7 pai3 lah, ah hian2-leng5, u7-siann3 lah, ah sou2-i2 chiah ho7-cho3 “Chap8-peh ong5-kong”.  Goan5-li2 si7 chap8-peh e5 lah, ah hit chiah kau2 leng7-goa7 chit8 e5 bong7."
        ]
      ],
      "篇名": "十八王公的故事"
    }
  ]
}
