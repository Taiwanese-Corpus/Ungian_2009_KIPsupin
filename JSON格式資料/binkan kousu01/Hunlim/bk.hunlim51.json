{
  "作者": "翁周玉梅",
  "出版年": "1999",
  "出版者": "雲林縣文化局",
  "文類": "民間故事",
  "書名": "雲林縣民間文學集6—閩南語故事集（三）",
  "書寫系統": "漢字",
  "資料": [
    {
      "段": [
        [
          "去大的彼，問講：「阿爸，你食飽未？」「食飽啊。」準抵好。",
          "Khi3 toa7-e5 hia, mng7 kong2: “A-pa3, li2 chiah8-pa2 boe7?” “Chiah8-pa2 ah.” Chun2 tu2-ho2."
        ],
        [
          "去到第二的彼，擱來行，行偌遠，擱來去第二的彼。問講：「阿爸，你食飽未？」共講：「食飽啊。」亦準抵好去。",
          "Khi3 kau3 te7-ji7--e5 hia, koh lai5 kiann5, kiann5 joa7 hng7, koh lai5 khi3 te7-ji7--e5 hia. Mng7 kong2: “A-pa3, li2 chiah8-pa2 boe7?” Ka7 kong2: “Chiah8-pa2 ah.” Ia7 chun2 tu2-ho2 khi3."
        ],
        [
          "擱來到第三的彼，擱換庄頭擱行擱行，行來到彼嘴乾擱喉渴，亦無一碗茶好啉。講：「阿爸，你食飽未？」講：「食飽啊。」亦準抵好去。",
          "Koh lai5 kau3 te7-sann--e5 hia, koh oann7 chng-thau5 koh kiann5 koh kiann5, kiann5 lai5 kau3 hia chhui3-ta koh au5-khoa3, ia7 bo5 chit8 oann2 te5 ho2 lim. Kong2: “A-pa3, li2 chiah8-pa2 boe7?” Kong2: “Chiah8-pa2 ah.” Ia7 chun2 tu2-ho2 khi3."
        ],
        [
          "去三个查某子彼，亦無一杯茶好食，亦無一碗泔糜仔好食，攏總無。講轉來講將菜瓜，去共割一條來煮菜瓜湯，食食咧講亦會止枵、亦會止嘴乾，好到卜害仔！講：「生查某子較輸種一欉菜瓜，菜瓜逞割來煮煮食食亦會飽、亦會涼、亦會快活。」",
          "Khi3 sann e5 cha-bou2-kiann2 hia, ia7 bo5 chit8 poe te5 ho2 chiah8, ia7 bo5 chit8 oann2 am2-moai5-a2 ho2 chiah8, long2-chong2 bo5. Kong2 tng2 lai5 kong2 chiong chhai3-koe, khi3 ka7 koah chit8 tiau5 lai5 chu2 chhai3-koe-thng, chiah8-chiah8 leh kong2 ia7 e7 chi2-iau, ia7 e7 chi2-chhui3-ta, ho2 kau3 beh hai7 ah! Kong2: “Senn cha-bou2-kiann2 khah su cheng3 chit8 chang5 chhai3-koe, chhai3-koe theng3 koah lai5 chu2-chu2 chiah8-chiah8 ia7 e7 pa2, ia7 e7 liang5, ia7 e7 khuinn3-oah8.”"
        ]
      ],
      "篇名": "三个查某子較輸一條菜瓜"
    }
  ]
}
