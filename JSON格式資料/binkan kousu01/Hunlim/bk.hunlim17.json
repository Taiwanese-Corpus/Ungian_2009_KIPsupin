{
  "作者": "紀雅博",
  "出版年": "1998",
  "出版者": "雲林縣立文化中心",
  "文類": "民間故事",
  "書名": "雲林縣民間文學集5—閩南語故事集（二）",
  "書寫系統": "漢羅",
  "資料": [
    {
      "段": [
        [
          "講是長山啦，長山的這个泉州彼啦呼，啊伊彼呼算講呼有一个、一對翁仔某呼，啊算講夫妻也非常恩愛呼，啊翁是得做布的生理啦，趁足濟錢啊……呼，非常、生意非常好，賺很多錢啦。啊趁足濟錢呼，啊算講呼……那會知影講呼，這个翁呼煞早過身啊。",
          "Kong2 si7 Tng5-soann lah, Tng5-soann e5 chit e5 Choan5-chiu hia lah honnh, ah i he honnh sng3-kong2 honnh u7 chit8 e5, chit8 tui3 ang-a2-bou2 honnh, ah sng3-kong2夫妻也非常恩愛honnh, ah in ang si7 teh cho3 pou3 e5 seng-li2 lah, than3 chiok che7 chinn5 ah……honnh,非常、生意非常好，賺很多錢啦.  Ah than3 chiok che7 chinn5 honnh, ah in sng3-kong2 honnh……nah e7 chai-iann2 kong2 honnh, in chit e5 ang honnh soah cha2 koe3-sin ah."
        ],
        [
          "早過身，啊有生一个囝仔，一个查甫囝仔。啊算講過身就無法度通做生意了嘛，較早的查某人較無得拋頭露面呼，所以就收起來啊，著毋？收起來，啊就薪勞啊就資遣掉啊……無做啊，啊母仔子就相依為命啊，算但是翁放足濟財產的啊，呼，所以生活還算蠻過得去的，很不錯。",
          "Cha2 koe3-sin, ah u7 sinn chit8 e5 gin2-a2, chit8 e5 cha-pou gin2-a2.  Ah sng3-kong2 koe3-sin to7 bo5 hoat-tou7 thang做生意了嘛, khah-cha2 e5 cha-bou2 lang5 khah bo5 teh拋頭露面honnh, sou2-i2 to7 siu--khi2-lai5 ah, tioh8--m7 ?  Siu--khi2-lai5, ah to7 sin-lo5 ah to7資遣掉ah……bo5 cho3 ah, ah in bu2-a2-kiann2 to7相依為命ah, sng3 tan7-si7 in ang pang3 chiok che7 chai5-san2--e5 ah, honnh, sou2-i2生活還算蠻過得去的，很不錯."
        ],
        [
          "啊隔壁一个姓李的，是冰潤祖先啦。姓李的阿公，冰潤阿公抑啥物的。安呢講起來這層代誌差不多是道光這tah遮啦，超過嘉慶，頭一个清中葉的代誌啦。",
          "Ah in keh-piah chit8 e5 sinn3 Li2--e5, si7 Peng-jun7 in chou2-sian lah.  Sinn3 Li2 e5 a-kong, Peng-jun7 a-kong ah siann2-mih--e5.  An2-ni kong2--khi2-lai5 chit chan5 tai7-chi3 chha-put-to si7道光chit-tah chia lah, be7 chhiau-koe3嘉慶, thau5 chit8 e5清中葉e5 tai7-chi3 lah."
        ],
        [
          "啊伊就是安怎……伊就是這个查某人這个寡婦著毋，有一日坐佇古井彼啦，古井去汲水呼啊起來洗衫褲。啊伊這个掛一塊玉環著毋，啊玉環伊就干若不好做事情啊，伊玉環剝起來啊，剝起來就下佇邊仔啊。那會知影玉環就剝了若像講較無赫爾順手，甪去講玉環講「Tuk8」跋落去啦。跋落去無續破去，但是彼个玉環抵直ko7、直ko7啊就ko7對隔壁去啦。隔壁抵仔彼有一孔啦，樹仔彼有一孔，ko7對人隔壁入去啦。啊入去著愛去拾啊，彼腳玉環愛去拾起來。呼，啊去拾 ，就是冰潤阿公啦。伊看eh這个查某人，這个寡婦，也相當有姿色啦，啊擱有錢啦，所以他就腦筋有稍微想歪啦。想歪，就是[立+店]彼陣摻伊自安呢佇彼共拾玉環，伊拾起來……啊伊亦生做相當也是緣投、緣投，帥帥的啦。呼，所以就這樣呼就來電了啦，咱今也得講講來電了啦，啊來電的時陣就暗來偷去啊，呼，暗來偷去。",
          "Ah i to7 si7 an2-noa2 ……i to7 si7 chit e5 cha-bou2-lang5 chit e5寡婦tioh8 m7, u7 chit8 jit8 che7 ti7 kou2-chinn2 hia lah, kou2-chinn2 khi3 chhiunn7-chui2 honnh ah khi2 lai5 se2 sann-khou3.  Ah i chit e5 koa3 chit8 te3 giok8-khoan5 tioh8 m7, ah giok8-khoan5 i to7 kan-na7 不好做事情啊, i giok8-khoan5 pak--khi2-lai5 ah, pak--khi2-lai5 to7 he7 ti7 pinn--a2 ah.  Nah e7 chai-iann2 giok8-khoan5 to7 pak liau2 na2-chhiunn7 kong2 khah bo5 hiah-nih8 sun7-chhiu2, lut--khi3 kong2 giok8-khoan5 kong2 “Tuk8” poah8--loh8-khi3 lah.  Poah8--loh8-khi3 bo5 soa3 phoa3--khi3, tan7-si7 hit e5 giok8-khoan5 tu2 tit8 ko7, tit8 ko7 ah to7 ko7 tui3 keh-piah khi3 lah.  Keh-piah tu2-a2 hia u7 chit8 khang lah, chhiu7-a2 hia u7 chit8 khang, ko7 tui3 lang5 keh-piah jip8--khi3 lah.  Ah jip8--khi3 tioh8-ai3 khi3 khioh ah, hit kha giok8-khoan5 ai3 khi3 khioh--khi2-lai5 .  Honnh, ah khi3 khioh, to7 si7 Peng-jun7 in a-kong lah.  I khoann3 eh chit e5 cha-bou2-lang5, chit e5寡婦,也相當有姿色lah, ah koh u7 chinn5 lah, sou2-i2他就腦筋有稍微想歪啦. 想歪, to7 si7 tiam3 hit-chun7 chham i chu7 an2-ni ti7 hia ka7 khioh giok8-khoan5, i khioh--khi2-lai5……ah i ah8 sinn-choe3相當也是ian5-tau5, ian5-tau5, 帥帥的啦.  Honnh, sou2-i2 to7 chit-iunn7 honnh to7 來電了啦, lan2 chim2-a2 teh kong2-kong2 來電了啦, ah來電e5 si5-chun7 to7 am3 lai5 thau khi3 ah, honnh, am3 lai5 thau khi3."
        ],
        [
          "啊在古早的時陣，這種代誌呼，那個人家就會一直傳啦，這陣是沒有什麼……著毋呼。像古早的時陣呼，女人呼、若寡婦擱摻人安呢佇咧通呼，人會講啊。所以紙是包不住火啊，總是人家會講啊。",
          "Ah在kou2-cha2 e5 si5-chun7, chit chiong2 tai7-chi3 honnh,那個人家就會一直傳啦, chit-chun7 si7沒有什麼……tioh8 m7 honnh.  Chhiunn7 kou2-cha2 e5 si5-chun7 honnh,女人honnh, na7寡婦koh chham lang5 an2-ni ti7 leh通honnh, lang5 e7 kong2 ah.  Sou2-i2紙是包不住火啊，總是人家會講啊."
        ],
        [
          "啊這个男的呼目的是卜愛伊的財產。所以伊就共伊講，伊就摻伊得往來，啊伊就講：「做生理安若呼，」伊就講：「卜做生理安若來做生理，卜安若來彼號。」著毋呼，啊成實講：「抑無我呼，咱才來泉州，[立+店]彼呼，你彼間店擱開安呢呼，啊我若像予你倩安呢就著。」不敢說：我是你的先生了啦……安呢毋敢安呢講啦，啊是干單、但是二个是暗來偷去安呢就著。但是名義上是彼个寡婦倩伊得顧彼間店啦，得賣布，安顧店啦。啊是自安呢猶然[禾+黑]哦，生理猶然是不錯哦，呼。",
          "Ah chit e5男的honnh 目的si7 beh ai3 i e5 chai5-san2.  Sou2-i2 i to7 ka7 i kong2, i to7 chham i teh ong2-lai5, ah i to7 kong2: “Cho3 seng-li2 an2-na2 honnh,” i to7 kong2: “Beh cho3 seng-li2 an2-na2 lai5 cho3 seng-li2, beh an2-na2 lai5 hit-lo7.” tioh8 m7 honnh, ah chiann5-sit8 kong2: “Iah-bo5 goa2 honnh, lan2 chiah lai5 Choan5-chiu, tiam3 hia honnh, li2 hit keng tiam3 koh khui an2-ni honnh, ah goa2 na2-chhiunn7 hou7 li2 chhiann3 an2-ni to7 tioh8.”不敢說：我是你的先生了啦……an2-ni m7 kann2 an2-ni kong2 lah, ah si7 kan-tann , tan7-si7 nng7 e5 si7暗來偷去an2-ni to7 tioh8.  Tan7-si7名義上si7 hit e5寡婦chhiann3 i teh kou3 hit keng tiam3 lah, teh be7-pou3, an3 kou3-tiam3 lah.  Ah si7 chu7 an2-ni oan5-a2 be7-bai2 ouh, seng-li2 oan5-a2 si7不錯哦, honnh."
        ],
        [
          "啊尾仔有一屆呼，伊就共講，講：「我卜來笨港做生理呼，啊這的呼，我割一寡貨呼，聽eh講彼爿[禾+黑]呼，我chuai5割一寡彼號安呢去就著。」綢緞啥物……就布啦，安呢伊就江西一帶就啥物啥物……反正那一帶呼，伊就割足濟貨e5，啊就拐足濟錢就著啦。啊伊家己得彼个店呼，所以她自己有提一寡錢起來，啊他就把她那些錢拐足濟e5啊，啊就捾對遮過來，講伊卜來這爿做生理啊。啊伊自安呢彼號運過來笨港彼號……伊才卜彼號。啊彼某那會知影講他是存心要騙她的。不知道啊，所以伊共錢共拐去彼號啊，所以伊就值時內底的錢共提到空空伊麼毋知咧，她很信任他啊。",
          "Ah boe2--a2 u7 chit8 kai2 honnh, i to7 ka7 kong2, kong2: “Goa2 beh lai5 Pun7-kang2 cho3 seng-li2 honnh, ah chit e5 honnh, goa2 koah chit8-koa2 hoe3 honnh, thiann eh kong2 hit peng5 be7-bai2 honnh, goa2 choai5 koah chit8-koa2 hit-lo7 an2-ni khi3 to7 tioh8.” 綢緞siann2-mih……to7布lah, an2-ni i to7江西一帶to7 siann2-mih siann2-mih……反正那一帶honnh, i to7 koah chiok che7-hoe3--e5, ah to7 koai2 chiok che7 chinn5 to7 tioh8 lah.  Ah i ka-ti7 teh hoann7 hit e5 tiam3 honnh,所以她自己u7 theh8 chit8-koa2 chinn5 khi2--lai5, ah他就把她那些錢koai2 chiok che7--e5 ah, ah to7 koann7 tui3 chia koe3--lai5, kong2 i beh lai5 chit peng5 cho3 seng-li2 ah.  Ah i chu7 an2-ni hit-lo7 un7 koe3 lai5 Pun7-kang2 hit-lo7 ……i chiah beh hit-lo7.  Ah in he bou2 nah e7 chai-iann2 kong2他是存心要騙她的. 不知道啊, sou2-i2 i ka7 chinn5 ka7 koai2 khi3 hit-lo7 ah, sou2-i2 i to7 ti7-si5 lai7-te2 e5 chinn5 ka7 theh8 kau3 khang-khang i ma7 m7 chai leh,她很信任他啊."
        ],
        [
          "啊伊錢共拐拐eh，自安呢帶帶eh含彼的布匹攏過來就著啦，過來的時陣呼，就沒音信了，沒音信了，啊伊就、這个寡婦就叫、派人過來探聽，講佇這爿，佇笨港這爿。伊是過來、伊初初伊無共講明伊卜過來笨港這爿，伊干單講伊卜過來台灣做生理啊。啊伊探聽起來是過來笨港這爿啦。啊伊叫人探聽，叫伊著愛彼號……伊講、啊伊[立+店]彼已經娶某囉。",
          "Ah i chinn5 ka7 koai2-koai2 eh, chu7 an2-ni toa3-toa3 eh ham5 hit e5 pou3-phit long2 koe3--lai5 to7 tioh8 lah, koe3--lai5 e5 si5-chun7 honnh,就沒音信了,沒音信了, ah i to7, chit e5寡婦to7 kio3, phai3 lang5 koe3 lai5 tham3-thiann, kong2 ti7 chit peng5, ti7 Pun7-kang2 chit peng5.  I si7 koe3--lai5, i chhou-chhou i bo5 ka7 kong2-beng5 i beh koe3 lai5 Pun7-kang2 chit peng5, i kan-tann kong2 i beh koe3 lai5 Tai5-oan5 cho3 seng-li2 ah.  Ah i tham3-thiann--khi2-lai5 si7 koe3 lai5 Pun7-kang2 chit peng5 lah.  Ah i kio3 lang5 tham3-thiann, kio3 i tioh8-ai3 hit-lo7 ……i kong2, ah i tiam3 hia i2-keng chhoa7-bou2 louh."
        ],
        [
          "伊去娶一个、算講來遮有去煙花界去phann7去phann7彼查某，有一个、到尾仔聽e5起講彼个錢呼，開足濟e5，共彼个煙花女買轉來抑是安怎呼，[立+店]這爿娶就著啦，伊這爿已經有娶某囉。",
          "I khi3 chhoa7 chit8 e5, sng3-kong2 lai5 chia u7 khi3 ian-hoa-kai3 khi3 phann7 khi3 phann7 he cha-bou2, u7 chit8 e5, kau3 boe2--a2 thiann e5 khi2 kong2 hit e5 chinn5 honnh, khai chiok che7--e5, ka7 hit e5 ian-hoa-li2 be2--tng2-lai5 iah si7 an2-noa2 honnh, tiam3 chit peng5 chhoa7 to7 tioh8 lah, i chit peng5 i2-keng u7 chhoa7-bou2 louh."
        ],
        [
          "啊娶某，啊彼爿呼、彼寡婦彼爿呼，自安呢擱操煩啦，呼，啊算講伊家己亦曉做生理啊，啊擱彼个囝仔抵仔破病擱死去，啊錢財擱攏歸个提了了去，伊才知影啊。所以，伊擱子死、啊財亦無……錢財兩失啊，所以，人才自安呢操煩，到尾仔若準自殺啊。",
          "Ah chhoa7-bou2, ah hit peng5 honnh, he寡婦hit peng5 honnh, chu7 an2-ni koh chhau-hoan5 lah, honnh, ah sng3-kong2 i ka-ti7 ah8 be7-hiau2 cho3 seng-li2 ah, ah koh in hit e5 gin2-a2 tu2-a2 phoa3-pinn7 koh si2--khi3, ah chinn5-chai5 koh long2 kui-e5 theh8 liau2-liau2 khi3, i chiah chai-iann2 ah.  Sou2-i2, i koh kiann2 si2, ah chai5 ia7 bo5……錢財兩失ah, sou2-i2, lang5 chiah chu7 an2-ni chhau-hoan5, kau3 boe2--a2 na2-chun2 自殺啊."
        ],
        [
          "自殺，毋知是吊脰抑是跳水死的？不知道。反正就是自殺就對了。自殺啦，啊自殺的時陣呼，就常常顯靈的事啊。啊所以彼tah彼呼，無人敢入去內底住，無人敢入去彼，無人敢卜買伊的厝啊。會顯靈安呢爾。",
          "自殺, m7 chai si7 tiau3-tau7 iah si7 thiau3-chui2 si2--e5?  不知道。反正就是自殺就對了. 自殺啦, ah自殺e5 si5-chun7 honnh,就常常顯靈的事啊.  Ah sou2-i2 in hit-tah hia honnh, bo5 lang5 kann2 jip8 khi3 lai7-te2 toa3, bo5 lang5 kann2 jip8 khi3 hia, bo5 lang5 kann2 beh be2 i e5 chhu3 ah.  E7顯靈an2-ni nia5."
        ],
        [
          "啊其中有一个，一个人呼，抵仔好車捒擔仔出來得賣什貨，雜貨呼。「Lok8、lok8、lok8、lok8、lok8」，什貨，雜貨呼，就若像簪仔頭插啦，梳子啦呼，日用品，就是女人那種的，差不多相當於毛巾什麼這一類的啦呼，胭脂、膨粉這一類的那種擔仔，一个人就捒對彼來呼。啊捒到彼抵好抵著大雨啦，抵著大雨，啊伊自安呢捒擔仔佇彼坐。佇彼，算講這間無人住呼，啊伊就門共開開，啊伊就……破破爛爛，已經久了，破破爛爛啊，無人得住。啊逐个會驚毋，講鬼仔厝，無人敢彼號啊……他就進去裡面，進去裡面呼，啊伊就住彼歇啊，歇卜等彼雨過啊。",
          "Ah ki5-tiong u7 chit8 e5, chit8 e5 lang5 honnh, tu2-a2-ho2 chhia sak tann3-a2 chhut--lai5 teh be7 chap8-hoe3,雜貨honnh.  “Lok8, lok8, lok8, lok8, lok8”, chap8-hoe3,雜貨honnh, to7 na2-chhiunn7 chiam-a2 thau5-chhah lah,梳子啦honnh,日用品，就是女人那種的，差不多相當於毛巾什麼這一類的啦honn3, chit8 e5 lang5 to7 sak ui3 hia lai5 honnh.  Ah sak kau3 hia tu2-ho2 tu2 tioh8 toa7-hou7 lah, tu2 tioh8 toa7-hou7, ah i chu7 an2-ni sak tann3-a2 ti7 hia che7.  Ti7 hia, sng3-kong2 chit keng bo5 lang5 toa3 honnh, ah i to7 mng5 ka7 khui--khui, ah i to7……破破爛爛，已經久了，破破爛爛啊, bo5 lang5 teh toa3.  Ah tak8-e5 e7 kiann m7, kong2-kui2-a2 chhu3, bo5 lang5 kann2 hit-lo7 ah……他就進去裡面，進去裡面honnh, ah i to7 toa3 hia hioh ah, hioh beh tan2 he hou7 koe3 ah."
        ],
        [
          "呼啊伊[立+店]彼[臥^虎]咧，啊人若[疒@忝]就愛睏啊。就睏去啊。睏去呼，一陣陰風來。他就覺得很怪啦，就彼查某出現囉。共伊講啦，在夢中共伊講，講：「你呼，愛替我報仇啦，呼，你若替我報仇，我會牽拾你趁錢就著啦。」呼，安呢啦，啊伊感覺很奇怪啊呼，感覺講彼號啊……啊伊到伊尾仔呼，到尾仔這个人呼，伊就彼號啊……伊講，到尾仔醒來呼，伊講著毋，才感覺講彼號啊，這就彼个寡婦啊，呼，啊伊準彼號啊，感覺足奇怪的啊……呼。",
          "Honnh ah i tiam3 hia the leh, ah lang5 na7 thiam2 to7 ai3 khun3 ah.  To7 khun3--khi3 ah.  Khun3--khi3 honnh, chit8-chun7 im-hong lai5. 他就覺得很怪啦, to7 he cha-bou2 chhut-hian7 louh.  Ka7 i kong2 lah,在夢中ka7 i kong2, kong2: “Li2 honnh, ai3 the3 goa2 po3-siu5 lah, honnh, li2 na7 the3 goa2 po3-siu5, goa2 e7 khan-khioh li2 than3-chinn5 to7 tioh8 lah.”  honnh, an2-ni lah, ah i感覺很奇怪ah honnh, kam2-kak kong2 hit-lo7 ah……ah i kau3 i boe2--a2 honnh, kau3 boe2--a2 chit e5 lang5 honnh, i to7 hit-lo7 ah……i kong2, kau3 boe2--a2 chhinn2--lai5 honnh, i kong2 tioh8 m7, chiah kam2-kak kong2 hit-lo7 ah, che to7 hit e5寡婦ah, honnh, ah i chun2 hit-lo7 ah, kam2-kak chiok奇怪e5 ah……honnh."
        ],
        [
          "以後他回去啊，就若像講破病，啊好像講暗時仔睏，看著彼寡婦來得共講，叫伊共伊報仇就著啦呼。伊卜牽拾伊趁錢就著，你毋免那麼辛苦啦，伊會趁錢安就著啦。",
          "以後他回去ah, to7 na2-chhiunn7 kong2 phoa3-pinn7, ah好像kong2 am3-si5-a2 khun3, khoann3 tioh8 he寡婦lai5 teh ka7 kong2, kio3 i ka7 i po3-siu5 to7 tioh8 lah honnh.  I beh khan-khioh i than3-chinn5 to7 tioh8, li2 m7 bian2那麼辛苦lah, i e7 than3-chinn5 an to7 tioh8 lah."
        ],
        [
          "安呢咧，啊伊到尾仔呼破病攏好，到尾仔才若像講答應，講：「好啊。」安呢，若準來共伊彼號……啊伊成實伊攏……彼个寡婦共講，叫伊著愛安怎安怎做安呢啦呼。啊伊成實來兜呢，成實來兜。彼个想講：「好啊，無我來共看覓仔咧呼，無定我來彼發展呼……」說不定安呢啦呼。",
          "An2-ni leh, ah i kau3 boe2--a2 honnh phoa3-pinn7 long2 be7 ho2, kau3 boe2--a2 chiah na2-chhiunn7 kong2 tah-eng3, kong2: “Ho2 ah.”  An2-ni, na2-chun2 lai5 ka7 i hit-lo7 ……ah i chiann5-sit8 i long2……hit e5寡婦ka7 kong2, kio3 i tioh8-ai3 an2-noa2 an2-noa2 cho3 an2-ni lah honnh.  Ah i chiann5-sit8 lai5 in tau neh, chiann5-sit8 lai5 in tau.  Hit e5 siunn7-kong2: “Ho2 ah, bo5 goa2 lai5 ka7 khoann3-mai7-a2 leh honnh, bo5-tiann7 goa2 lai5 hia hoat-tian2 honnh……”說不定an2-ni lah honnh."
        ],
        [
          "啊伊就成實咧呢，就彼神主仔共請咧呢……照伊安呢講，啊就過橋囉，啊啥物攏會共呼請，講：「啊遮卜過橋囉哦，這戶碇哦，你愛跨過哦……」安怎呼，安呢攏會共叫安呢就著啦。呼，啊就共成實船坐咧來到笨港。",
          "Ah i to7 chiann5-sit8 leh neh, to7 he sin5-chu2-a2 ka7 chhiann2 leh neh……chiau3 i an2-ni kong2, ah to7 koe3-kio5 louh, ah siann2-mih long2 e7 ka7 hou-chhiann2 , kong2: “Ah chia beh koe3-kio5 louh ouh, che hou7-teng7 ouh, li2 ai3 hann7--koe3 ouh……” an2-noa2 honnh, an2-ni long2 e7 ka7 kio3 an2-ni to7 tioh8 lah.  Honnh, ah to7 ka7 chiann5-sit8 chun5-che7 leh lai5 kau3 Pun7-kang2."
        ],
        [
          "一下來到笨港呼，但是我較早捌聽eh，就是講若像猶然ko7彼个玉環，ko7一个玉環呢。啊但是阮老母是講毋是咧，毋知安怎[毛^火]……彼个神主仔毋知安怎指示他。我亦捌聽eh講，人是講彼查某人講伊佗一个壁彼有一个玉環，叫伊提，啊準來……啊來到笨港呼，「你逮彼玉環行就好。啊玉環若ko7、ko7、ko7，ko7對彼……越對彼爿，啊你就越對彼爿；啊ko7對彼，越彼爿，啊你就逮伊越安呢就著啦。」安呢逮伊安呢就著啦。",
          "Chit8-e7 lai5 kau3 Pun7-kang2 honnh, tan7-si7 goa2 khah-cha2 bat thiann eh, to7 si7 kong2 na2-chhiunn7 oan5-a2 ko7 hit e5 giok8-khoan5, ko7 chit8 e5 giok8-khoan5 neh.  Ah tan7-si7 gun2 lau7-bu2 si7 kong2 m7 si7 leh, m7 chai an2-noa2 chhoa7……hit e5 sin5-chu2-a2 m7 chai an2-noa2指示他.  Goa2 ia7 bat thiann eh kong2, lang5 si7 kong2 he cha-bou2-lang5 kong2 i toh chit8 e5 piah hia u7 chit8 e5 giok8-khoan5, kio3 i theh8, ah chun2 lai5……ah lai5 kau3 Pun7-kang2 honnh, “Li2 toe3 he giok8-khoan5 kiann5 to7 ho2.  Ah giok8-khoan5 na7 ko7 , ko7 , ko7 , ko7 ui3 hia……oat8 ui3 hia peng5, ah li2 to7 oat8 ui3 hit peng5; ah ko7 ui3 hia, oat8 hit peng5, ah li2 to7 toe3 i oat8 an2-ni to7 tioh8 lah.”  An2-ni toe3 i an2-ni to7 tioh8 lah."
        ],
        [
          "啊伊成實自安呢共ko7、ko7、ko7，到尾仔彼玉環就是ko7對冰潤彼內底入去啦。入去啦，啊入去的時陣就是開始就彼號……伊講到彼來啊你，就是講：「安呢佇這內底啊，呼，我來共叫伊[毛^火]到啊呼，以後卜報冤你做你報啦呼，我共你[毛^火]到囉安呢啦呼。」他也沒有說：「你一定照你愛行，你講卜報我趁錢啊。」",
          "Ah i chiann5-sit8 chu7 an2-ni ka7 ko7, ko7, ko7, kau3 boe2--a2 he giok8-khoan5 to7 si7 ko7 tui3 Peng-jun7 in he lai7-te2 jip8--khi3 lah.  Jip8--khi3 lah, ah jip8--khi3 e5 si5-chun7 to7 si7 khai-si2 to7 hit-lo7 ……i kong2 kau3 hia lai5 ah li2, to7 si7 kong2: “An2-ni ti7 che lai7-te2 ah, honnh, goa2 lai5 ka7 kio3 i chhoa7 kau3 ah honnh, i2-au7 beh po3-oan li2 cho3 li2 po3 lah honnh, goa2 ka7 li2 chhoa7 kau3 louh an2-ni lah honnh.”他也沒有說: “Li2 it-teng7 chiau3 li2 ai3 kiann5, li2 kong2 beh po3 goa2 than3-chinn5 ah.”"
        ],
        [
          "呼，啊就彼號啊，若準講入去爾爾，彼玉環講入去爾，以後講厝內自安呢平安囉。弄得不平安就著。彼个呼，伊擱若準好像喜歡花天酒地呼，花天酒地啊啥貨呼。啊彼个這个查某若像……這个寡婦若像共託夢，共這个賣什貨仔講：「你彼的什貨仔共捒去煙花界彼，共捒落去，下[立+店]彼就好。」逐个都共伊買啥，講哦～彼煙花界彼查某啥物攏歸个……就是共拐伊的錢啊，拐彼號伊的錢來共買什貨仔的胭脂膨粉啥貨。啊伊安呢趁錢趁足濟e5啊。聽eh講趁足濟e5，這个人講趁足濟的。",
          "Honnh, ah to7 hit-lo7 ah, na2-chun2 kong2 jip8--khi3 nia7-nia7 , he giok8-khoan5 kong2 jip8--khi3 nia5, i2-au7 kong2 chhu3-lai7 chu7 an2-ni be7 peng5-an louh. 弄得不平安to7 tioh8.  Hit e5 honnh, i koh na2-chun2好像喜歡花天酒地honnh,花天酒地ah siann2-hoe3 honnh.  Ah hit e5 chit e5 cha-bou2 na2-chhiunn7……chit e5寡婦na2-chhiunn7 ka7 thok-bang7, ka7 chit e5 be7 chap8-hoe3-a2 kong2: “Li2 hit e5 chap8-hoe3-a2 ka7 sak khi3 ian-hoa-kai3 hia, ka7 sak--loh8-khi3, he7 tiam3 hia to7 ho2.”  Tak8-e5 to ka7 i be2--siann2, kong2 ouh～he ian-hoa-kai3 he cha-bou2 siann2-mih long2 kui-e5……to7 si7 ka7 koai2 i e5 chinn5 ah, koai2 hit-lo7 i e5 chinn5 lai5 ka7 be2 chap8-hoe3-a2 e5 ian-chi phong3-hun2 siann2-hoe3.  Ah i an2-ni than3-chinn5 than3 chiok che7--e5 ah.  Thiann eh kong2 than3 chiok che7--e5, chit e5 lang5 kong2 than3 chiok che7--e5."
        ],
        [
          "啊逐日亂，亂到歸厝內平安。好像呢，啊厝內好像單傳那樣，聽說亂得好像……，這陣住佇內底若像小弟，真神秘啦，咱毋知。",
          "Ah tak8-jit8 loan7, loan7 kau3 kui chhu3-lai7 be7 peng5-an. 好像neh, ah in chhu3-lai7好像單傳那樣，聽說亂得好像……, chit-chun7 toa3 ti7 lai7-te2 na2-chhiunn7 in sio2-ti7, chin神秘lah, lan2 m7 chai."
        ],
        [
          "尾仔，干若講伊是不堪鬼魂的……，到尾仔煞跳井，彼主人若像跳井，彼冤家就對啦。啊佇內底算不幸的故事，所以他們不願談起這個事情。認為是個禁忌。老一輩的人內容不知道，那三個字都知道。",
          "Boe2--a2, kan-na7 kong2 i si7不堪鬼魂的……, kau3 boe2--a2 soah thiau3-chinn2, he chu2-lang5 na2-chhiunn7 thiau3-chinn2, he冤家就對啦.  Ah ti7 in lai7-te2 sng3不幸的故事，所以他們不願談起這個事情。認為是個禁忌。老一輩的人內容不知道，那三個字都知道."
        ]
      ],
      "篇名": "玉環記"
    }
  ]
}
