{
  "作者": "黃栽",
  "出版年": "2001",
  "出版者": "雲林縣立文化中心",
  "文類": "民間故事",
  "書名": "雲林縣民間文學集7—閩南語故事集（四）",
  "書寫系統": "漢羅",
  "資料": [
    {
      "段": [
        [
          "今也古早就是得講彼傳說就是傳說講…講一尾講號做啥物「臭聾龍」啦。伊今也就講卜做水災是卜做佇彼个東港蝦仔寮啦，啊伊今也講彼尾臭聾龍是聽了毋著去。彼講號做是做佇新港蛤仔寮啦。",
          "Chim2-a2 kou2-cha2 to7 si7 teh kong2 he thoan5-soat to7 si7 thoan5-soat kong2…kong2 chit8 boe2 kong2 ho7-cho3 siann2-mih “Chhau3-lang5-leng5 ” lah.  I chim2-a2 to7 kong2 beh cho3 chui2-chai si7 beh cho3 ti7 hit e5 Tang-kang2 He5-a2-liau5 lah, ah i chim2-a2 kong2 hit boe2 Chhau3-lang5-leng5 si7 thiann liau2 m7 tioh8 khi3.  He kong2 ho7-cho3 si7 cho3 ti7 Sin-kang2 Ham-a2-liau5 lah."
        ],
        [
          "呼，啊新港就是這个金湖，蛤仔寮就是遮。呼，啊所以講咱遮才會…才會海難才會死赫濟人。（采錄者自己接話：呼，就是彼隻龍臭耳聾，啊聽無，報了毋著去。）",
          "Honnh, ah Sin-kang2 to7 si7 chit e5 Kim-ou5, Ham-a2-liau5 to7 si7 chia.  Honnh, ah sou2-i2 kong2 lan2 chia chiah e7…chiah e7 hai2-lan7 chiah e7 si2 hiah che7 lang5.  （Chhai2-lok8-chia2 chu7-ki2 chiap-oe7: Honnh, to7 si7 hit chiah leng5 chhau3-hinn7-lang5, ah thiann bo5, po3 liau2 m7 tioh8 khi3.）"
        ],
        [
          "啊落尾是講彼隻龍是講犯罪抑是安怎…這是講較早是安呢得傳說啦，啊咱…（采錄者又接話：我就聽講，講咱遮有人真有福氣啊，食著龍肉，就是安呢。（眾人笑）這清朝的代誌。）",
          "Ah loh8-boe2 si7 kong2 hit chiah leng5 si7 kong2 hoan7-choe7 iah si7 an2-noa2 …che si7 kong2 khah-cha2 in si7 an2-ni teh thoan5-soat lah, ah lan2…（Chhai2-lok8-chia2 iu7 chiap-oe7: Goa2 to7 thiann in kong2, kong2 lan2 chia u7 lang5 chin u7 hok-khi3 ah, chiah8 tioh8 leng5-bah, to7 si7 an2-ni.（Cheng3-lang5 chhio3）Che Chheng-tiau5 e5 tai7-chi3.）"
        ]
      ],
      "篇名": "臭聾龍的傳說"
    }
  ]
}
