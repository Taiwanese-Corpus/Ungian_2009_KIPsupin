{
  "作者": "張鈺齡",
  "出版年": "1993",
  "出版者": "台語文摘雜誌社",
  "文類": "民間故事",
  "書名": "台語文摘台灣囡仔古專輯",
  "書寫系統": "漢字",
  "資料": [
    {
      "段": [
        [
          "天庭卜決定「十二生相」，各方神明為著這，逐家來開會，決定卜請百獸舉辦一擺「走相迮」，上代先走神殿个十二種動物，選做十二生相。開始走相迮時，貓著迸勢走，走駕歸身軀汗，拄塊過橋个時，老鼠唯橋墘闖過來，闖一下，貓煞輾落去溝仔底，老鼠一句「失禮」都無講，著做伊先走去也，貓唯溝底[走@百]起來个時，儂十二生相已經決定好勢矣。",
          "Thian-teng5 beh koat-teng7 “Chap8-ji7 senn-siunn3”, kok hong sin5-beng5 ui7 tioh8 che, tak8-ke lai5 khui-hoe7, koat-teng7 beh chhiann2 pah-siu3 ki2-pan7 chit8 pai2 “Chau2 sio-jiok”, siong7 tai7-seng chau2 kau3 sin5-tian7 e5 chap8-ji7 chiong2 tong7-but8, soan2-cho3 chap8-ji7 senn-siunn3.  Khai-si2 chau2 sio-jiok si5, niau tioh8 piann3-se3 chau2, chau2 kah kui seng-khu koann7, tu2 teh koe3-kio5 e5 si5, niau2-chhi2 ui3 kio5-kinn5 chong5--koe3-lai5, chong5 chit8-e7, niau soah lian3 loh8 khi3 kau-a2 te2, niau2-chhi2 chit8 ku3 “Sit-le2” to bo5 kong2, tioh8 cho3 i seng chau2--khi3 ah, niau ui3 kau-te2 peh--khi2-lai5 e5 si5, lang5 chap8-ji7 senn-siunn3 i2-keng koat-teng7 ho2-se3 ah."
        ],
        [
          "為著按呢，所以貓無佇十二生相內。貓真毋甘願，著去閻羅王遐告老鼠做賊。閻羅王一下查清楚，閣有影，著共貓講：「老鼠愛偷食儂个五穀，我今派汝去共伊治。",
          "Ui7 tioh8 an2-ne, sou2-i2 niau bo5 ti7 chap8-ji7 senn-siunn3 lai7.  Niau chin m7 kam-goan7, tioh8 khi3 Giam5-lo5-ong5 hiah ko3 niau2-chhi2 cho3-chhat8.  Giam5-lo5-ong5 chit8-e7 chha5 chheng-chho2, koh u7-iann2, tioh8 ka7 niau kong2, “niau2-chhi2 ai3 thau-chiah8 lang5 e5 ngou2-kok, goa2 tann phai3 li2 khi3 ka7 i ti7.”"
        ],
        [
          "就按呢派貓來儂兜咬老鼠。貓真認真塊咬老鼠，其實是卜報老鼠仔冤。",
          "Chiu7 an2-ne phai3 niau lai5 lang5-tau ka7 niau2-chhi2. Niau chin jin7-chin teh ka7 niau2-chhi2, ki5-sit8 si7 beh po3 niau2-chhi2-a2 oan."
        ]
      ],
      "篇名": "貓報老鼠仔冤"
    }
  ]
}
