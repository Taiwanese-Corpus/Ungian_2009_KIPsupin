{
  "作者": "簡塗",
  "出版年": "1998",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "一个好額人，啊員外啦，啊生三个查某囝，啊一个分人啦，彼咧講歹育飼，呀分人呀講大家攏長大大漢。呀員外做生日啊，呀彼的第二的第三的攏嫁好額人，啊彼咧散的真散，呀攏愛共人做工才有通仔食。",
          "chit8 e5 ho2-giah8-lang5, a oan5-goe7 lah, a sinn sann e5 cha-bou2-kiann2, a chit8 e5 pun lang5 lah, hit e5 kong2 phainn2-io-chhi7, ia pun lang5 ia kong2 tai7-ke long2 chhiang5 toa7 toa7-han3. ia oan5-goe7 choe3 sinn-jit8 ah, ia in hit e5 te7-ji7 e5 te7-sann e5 long2 ke3 ho2-giah8-lang5, a2 hit e5 san3 e5 chin san3, ia long2 ai3 ka7 lang5 choe3-kang chiah u7 thang-a2 chiah8."
        ],
        [
          "呀呀老父呼，欺貧重富啊，大子婿真散啦，呀呀員外做生日啊，啊做生日，呀看伊做生日，查某子呼，看講翁予老父看赫無眼，呀大家攏坐佇廳裡得食，啊伊佇總鋪間食啦，呀伊才、囝仔負負、背背咧，呀對翁就共khainn2咧轉來。舉枝菜刀對伊老父的戶碇，往過的戶碇攏柴的，無像今也[手+康] 紅毛土，柴的，對彼咧戶碇共斬落，斬一隙安呢，講：「聽候共這咧戶碇會淀起來，伊才卜轉來。」",
          "ia ia in lau7-pe7 honnh, khi pin5 tiong7 pu3 ah, toa7 kiann2-sai3 chin san3 lah, ia ia oan5-goe7 choe3 sinn-jit8 ah, a choe3 sinn-jit8, ia khoann3 i choe3 sinn-jit8, in cha-bou2-kiann2 honnh, khoann3 kong2 in ang hou7 in lau7-pe7 khoann3 hiah bo5 gan2, ia tai7-ke long2 che7 ti7 thiann--nih teh chiah8, a i ti7 chong2-phou3-keng chiah8 lah, ia i chiah, gin2-a2 ainn7-ainn7, phainn7-phainn7 leh, ia tui3 in ang chiu7 ka7 khainn2 leh tng2--lai5. giah8 ki chhai3-to tui3 i lau7-pe7 e5 hou7-teng7, eng2-koe3 e5 hou7-teng7 long2 chha5 e5, bo5 siang7 chit-ma2 khong7 ang5-mng5-thou5, chha5 e5, tui3 hit e5 hou7-teng7 ka7 cham3 loh8, cham3 chit8 khiah an2-ni, kong2: “theng3-hau7 kah chit e5 hou7-teng7 e7 tinn7--khi2-lai5, i chiah beh tng2--lai5.”"
        ],
        [
          "呀伊就將安呢就轉去，就……啊往過攏真遠啊，真遠啊，啊佇路仔過暝啦，啊住彼人彼彼門風水彼過暝，呀墓埕真闊，啊住彼……囝仔[毛^火] [毛^火]咧，敨敨咧住彼睏。",
          "ia i chiu7 chiong an2-ni to7 tng2--khi3, chiu7……a eng2-koe3 long2 chin hng7 ah, chin hng7 ah, a ti7 lou7-a2 ke3-mi5 lah, a toa3 he lang5 he he mng5 hong-sui2 hia ke3-mi5, ia bou7-tiann5 chin khoah, a toa3 hia …… gin2-a2 chhoa7-chhoa7 leh, thau2-thau2 leh toa3 hia khun3."
        ],
        [
          "呀彼咧彼咧陰間抵咧舉鬧熱，舉鬧熱，啊講：「這狀元佇這睏，毋通共吵到眠。」講毋通共吵到，呼，呀都大家恬恬，彼的陰間的大家攏恬恬，攏恬恬啊跙過。呀某有聽li，翁無聽li，啊某睏哩啦，呀伊就一下無煩無惱，呀就伊就睏li啊。",
          "ia hit e5 hit e5 im-kan tu2 teh gia5 lau7-jiat8, gia5 lau7-jiat8, a kong2: “che chiong7-goan5 ti7 chia khun3, m7 thang ka7 chha2 tioh8 bin5.” kong2 m7 thang ka7 chha2 tioh8, honnh, ia to tai7-ke tiam7-tiam7, hit e5 im-kan e5 tai7-ke long2 tiam7-tiam7, long2 tiam7-tiam7-a2 chhu7 koe3. ia in bou2 u7 thiann--lih, in ang bo5 thiann--lih, a in bou2 be7 khun3--lih lah, ia i chiu7 chit8-e7 bo5 hoan5 bo5 lo2, ia chiu7 i chiu7 khun3--lih ah."
        ],
        [
          "呀轉去，喊翁去讀冊，呀伊去共人洗衫，洗衫呀趁錢予伊讀冊，予伊讀冊，啊翁才去考甲，三十偌才讀冊。啊讀讀咧，啊去讀冊，有彼，「哎i，大家熱共哭父安呢，安呢這咧散鬼安呢，伊住彼咧位仔讀冊彼咧位赫涼！」啊先生麼足奇怪的，講：「哎i，彼咧位那咧有較涼，我就來走來這位。」往過教冊愛行來行去啊，啊講：「哎li，亦那會彼位赫涼。」啊才講：「您這的學生仔呼，這咧予伊欺負li喔，毋通共人欺負啊！這後尾仔毋是小角仔啦。」講這後kue7仔狀元咧。",
          "ia tng2--khi3, hiam3 in ang khi3 thak8-chheh, ia i khi3 ka7 lang5 se2-sann, se2-sann ia than3-chinn5 hou7 i thak8-chheh, hou7 i thak8-chheh, a in ang chiah khi3 kho2-ka3, sann-chap8 goa7 chiah thak8-chheh. a thak8-thak8 leh, a khi3 thak8-chheh, u7 he, “ai--i, tak8-ke joah8 kah khau3-pe7 an2-ni, an2-ni chit e5 san3-kui2 an2-ni, i toa3 hit e5 ui7-a2 thak8-chheh hit e5 ui7 hiah liang5!” a sian-sinn ma7 chiok ki5-koai3 e5, kong2: “ai--i, hit e5 ui7 na2 e7 u7 khah liang5, goa2 chiu7 lai5 chau2--lai5 chit ui7.” eng2-koe3 ka3-chheh ai3 kiann5 lai5 kiann5 khi3 ah, a kong2: “ai--li, iah8 na2 e7 hit ui7 hiah liang5.” a chiah kong2: “lin2 chit e5 hak8-seng-a2 honnh, chit e5 hou7 i be7 khi-hu7--li ah, m7 thang ka7 lang5 khi-hu7 ah! che au7-boe2--a2 m7 si7 sio2-kak-a2 lah.” kong2 che au7-koe7-a2 chiong7-goan5 leh."
        ],
        [
          "啊喔啊就中狀元轉來，啊轉來就點燈結綵，啊就大鑼掃角，啊啊講才講卜共丈人做生日。喔啊，講到狀元卜來，員外驚到啊，當時仔就的子婿。啊才講：「啊！狀元卜來啊，趕緊戶碇袋予淀！」去換啦！叫人換啦，予碇啊，共換換咧，留有一隙啊。這都短短啊爾，啊彼較重要的講講咧，啊彼彼我無講，有講愛講真久，啊甲中狀元就好啊。",
          "a-ouh a chiu7 tiong3 chiong7-goan5 tng2--lai5, a tng2--lai5 chiu7 tiam2-teng kat-chhai2, a to7 toa7-lo5 so3 kak, a-a kong2 chiah kong2 beh ka7 tiunn7-lang5 choe3 sinn-jit8. ouh ah, kong2 kah chiong7-goan5 beh lai5, oan5-goe7 kiann tioh8 ah, tong-si5-a2 to7 in e5 kiann2-sai3. a chiah kong2: “ah! chiong7-goan5 beh lai5 ah, koann2-kin2 hou7-teng7 te7 hou7 tinn7!” khi3 oann7--lah! kio3 lang5 oann7--lah, hou7-teng7 ah, ka7 oann7-oann7 leh, lau5 u7 chit8 khiah-a2. chit to te2-te2 ah nia5, a he khah tiong7-iau3 e5 kong2-kong2 leh, a hia he goa2 bo5 kong2, u7 kong2 ai3 kong2 chin ku2, a kah tiong3 chiong7-goan5 to7 ho2 ah."
        ],
        [
          "（采錄者問：要緊，你就講。）頭仔，咱講無齊著啦，頭仔講，都某講去讀冊，啊若工共人洗衫，啊共人彼落，攏去予伊咧讀冊，讀一khun3，呀彼的學生仔愛共人欺負啊，欺負伊散啊。啊彼時陣仔先生猶未共講，講就咧欺負啊，亦都無法度，伊較散。到尾仔，伊就坐，「咦，怪漦！伊坐彼位攏較涼！」呀呀彼攏將安呢哭父仔，呀伊……大家攏卜共伊坐做伙就著啦！佇彼涼涼，彼有彼陰……彼咧天神啊，啥得共搧風啊，伊就狀元咧，才咧讀……老啊才讀冊，三十偌才讀冊。",
          "(chhai2-liok8-chia2 mng7: be7 iau3-kin2, li2 chiu7 kong2. ) thau5-a2, lan2 kong2 bo5 chiau5 tioh8 lah, thau5-a2 kong2, to in bou2 kong2 khi3 thak8-chheh, a na7 kang ka7 lang5 se2-sann, a ka7 lang5 hit-lo7, long2 khi3 hou7 i leh thak8-chheh, thak8 chit8 khun3, ia hit e5 hak8-seng-a2 ai3 ka7 lang5 khi-hu7 ah, khi-hu7 i san3 ah. a hit si5-chun7-a2 sian-sinn iau2 boe7 ka7 kong2, kong2 to7 teh khi-hu7 ah, iah8 to bo5 hoat-tou7, i khah san3. kau3 boe2--a2, i chiu7 che7, “i5, koai3-siau5! i che7 hit ui7 long2 khah liang5!” ia ia he long2 chiong an2-ni khau3-pe7-a2, ia i …… tai7-ke long2 beh ka7 i che7 cho3-hoe2 chiu7 tioh8 lah! ti7 hia liang5-liang5, hia u7 he im…… hit e5 thian-sin5 ah, siann2 teh ka7 sian3-hong ah, i chiu7 chiong7-goan5 leh, chiah teh thak8……lau7 ah chiah thak8-chheh, sann-chap8 goa7 chiah thak8-chheh."
        ],
        [
          "呀彼咧彼咧予丈人看無眼彼咧，伊麼是安呢去，憨憨啊，往彼總鋪間，憨憨啊斲菜啦，鬥切菜啦，鬥彼咧，啊人客人提予食安呢啦，攏無去彼落。講予人看無眼就是安呢，伊就散鬼就予人看無眼。",
          "ia hit e5 hit e5 hou7 in tiunn7-lang5 khoann3 bo5 gan2 hit e5, i ma7 si7 an2-ni khi3, gong7-gong7-a, ong2 he chong2-phou3-keng, gong7-gong7-a tok-chhai3 lah, tau3 chhiat-chhai3 lah, tau3 hit e5, a lang5-kheh lang5 theh8 hou7 chiah8 an2-ni lah, long2 bo5 khi3 hit loh8. kong2 hou7 lang5 khoann3-bo5-gan2 chiu7-si7 an2-ni, i chiu7 san3-kui2 chiu7 hou7 lang5 khoann3-bo5-gan2."
        ]
      ],
      "篇名": "大子婿的故事"
    }
  ]
}
