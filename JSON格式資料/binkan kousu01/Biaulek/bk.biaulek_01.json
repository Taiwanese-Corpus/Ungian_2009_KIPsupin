{
  "作者": "吳金蘭",
  "出版年": "2002",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "古早人講「化緣」你知無？啊講另外擱一个號做「素真」，這个查某囝仔號做「素真」。化緣，啥物叫做化緣，今也出來共人……古早毋是啊，就是化緣卜化出來外口，你合我結緣安呢。啊出來的時陣就安呢誦經啊，啊化緣。啊內底好額人一个查某子三十幾歲猶未嫁，啊彼个安呢面憂結毬，老父老母[敖^力]共揀，啊揀到今年算來三十二，啊若卜青春亦過時啊啦。啊落尾，菜姑講：「啊，無要緊啦，[毛^火]你來出家食菜啦！某時某日金銀財寶款款咧，對您後尾門，我來[毛^火]你來走安呢。」伊就講：「好啊！」",
          "kou2-cha2-lang5 kong2 “hoa3-ian5” li2 chai bo5? a2 kong2 leng7-goa7 koh chit8 e5 ho7-cho3 “sou3 chin” , chit e5 cha-bou2 gin2-a2 ho7-cho3 “sou3 chin”. hoa3-ian5, siann2-mih8 kio3-cho3 hoa3-ian5, chit-ma2 chhut lai5 ka7 lang5 …… kou2-cha2 m7 si7 ah, chiu7-si7 hoa3-ian5 beh hoa3 chhut lai5 goa7-khau2, li2 kap goa2 kiat-ian5 an2-ni. a chhut--lai5 e5 si5-chun7 chiu7 an2-ni siong7-keng ah, a hoa3-ian5. a lai7-te2 ho2-giah8-lang5 chit8 e5 cha-bou2-kiann2 sann-chap8 kui2 hoe3 iau2-boe7 ke3, a hit e5 an2-ni bin7-iu-kiat-kiu5, in lau7-pe7 lau7-bu2 gau5 ka7 keng2, a keng2 kau3 kin-ni5 sng3 lai5 sann-chap8-ji7, a na7 beh chheng-chhun ia7 koe3-si5 ah lah. a loh8-be2, chhai3-kou kong2: “a, bo5 iau3-kin2 lah, chhoa7 li2 lai5 chhut-ke chiah8-chhai3 lah! bou2 si5 bou2 jit8 kim-gun5 chai5-po2 khoan2-khoan2--leh, tui3 lin2 au7-boe2 mng5, goa2 lai5 chhoa7 li2 lai5 chau2 an2-ni.” i chiu7 kong2: “ho2 ah!”"
        ],
        [
          "款款e5，去爾爾呼，chhim2去的時陣，伊有錢予伊啊，伊就食菜就輕鬆啊，亦毋免創啥、亦毋免做工課啊。倒尾，錢一下用了爾爾，彼菜姑就共苦毒啊。伊講：「那有赫好康？！一日食飽穿舒舒，無敲鐘麼著擂鼓！hann5！」啊因為安呢生啊，「愛轉去提錢！」「出家忘了家，愛錢無地提！」卜佗提錢啊！跳落彼面頭前彼魚池落去死啊，就去修道啊、就去做仙啊。",
          "khoan2-khoan2--e5, khi3 nia7-nia7 honnh, chhim2 khi3 e5 si5-chun7, i u7 chinn5 hou7 i ah, i chiu7 chiah8-chhai3 chiu7 khin-sang ah, ia7 m7 bian2 chhong3-siann2, ia7 m7 bian2 choe3 khang-khoe3 ah. to3-boe2, chinn5 chit8-e7 eng7 liau2 nia7-nia7, he chhai3-kou chiu7 ka7 khou2-tok8 ah. i kong2: “na2 u7 hiah ho2-khang? ! chit8 jit8 chiah8-pa2 chheng7 su-su, bo5 kha3 cheng ma7 tioh8 lui5 kou2! hann5!” a in-ui7 an2-ne-senn ah, “ai3 tng2 khi3 theh8-chinn5!” “chhut-ke bang7 liau2 ke, ai3 chinn5 bo5 te3 theh8!” beh to2 theh8 chinn5 ah! thiau3 loh8 he bin7-thau5-cheng5 he hi5-ti5 loh8 khi3 si2 ah, chiu7 khi3 siu-to7 ah, chiu7 khi3 cho3-sian ah."
        ]
      ],
      "篇名": "化緣的故事"
    }
  ]
}
