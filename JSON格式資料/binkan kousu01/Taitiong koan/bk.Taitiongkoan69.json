{
  "作者": "李萬嫋",
  "出版年": "1995",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "彼若得講這，咱今也，呼咱這清水觀音廟，這身二媽呼，這个金身啦，彼當陣呼，呼彼當陣是咱高美文興宮有啊啦，啊咱佇得海底呼，講討海e5看見，看見一塊柴，啊真，合觀音媽真相仝，啊就安爾共拾轉來，啊就安爾裝一身觀音佛祖的金身起來，啊是共 [立+在]摻咱，共伊講[立+在]摻咱彼个高美文興宮這的三府五爺公這的仝住eh文興宮內底e5啦。",
          "he na7 teh kong2 che, lan2 chit-ma2, honnh lan2 che Chheng-chui2 Koan-im-bio7, chit sin ji7-ma2 honnh, chit e5 kim-sin lah, hit-tang-chun7 honnh, honnh hit-tang-chun7 si7 lan2 Ko-bi2 Bun5-heng-kiong u7 ah lah, a lan2 ti7 teh hai2-te2 honnh, kong2 tho2-hai2--e5 khoann3-kinn3, khoann3-kinn3 chit8 te3 chha5, a chin, kap Koan-im-ma2 chin sio-kang5, a to7 an2-ni ka7 khioh--tng2-lai5, a to7 an2-ni chng chit8 sin Koan-im put8-chou2 e5 kim-sin khi2--lai5, a si7 ka7 chhai7 chham lan2, ka7 i kong2 chhai7 chham lan2 hit e5 Ko-bi2 Bun5-heng-kiong chia--e5 sann hu2 gou7 ia5-kong chia-e5 kang5 toa3 eh Bun5-heng-kiong lai7-te2--e5 lah."
        ],
        [
          "彼个彼當陣啊，佛祖才討講，咱彼無佛祖廟囉，無觀音媽廟，卜去清水佛祖廟安爾啦，啊彼落尾，伊討到一旦甲卜去彼興，呼啊逐个uan5-a2聽得講，講逐个就有允伊啊就安爾請去，清水觀音廟，去彼興，呼啊清水觀音廟才擱再伊去起的安爾，呼，這石瀨頭建設這聽eh講這身二媽擱去起的，啊今也伊去彼興，這的得毋予，毋予請去，呼毋，毋予去，高美這五里的人得毋予去啊，就是，就是得，落尾佛祖才講，每一年的這九月初，農曆九月初一，呼，愛去共請伊的金身倒來五里內來運這，運境，予伊逐个安爾啊，合家平安安爾，呼，啊平安好過日安爾。",
          "hit e5 hit-tang-chun7-a2, put8-chou2 chiah tho2 kong2, lan2 hia bo5 put8-chou2 bio7-loh, bo5 Koan-im-ma2 bio7, beh khi3 Chheng-chui2 put8-chou2 bio7 an2-ni lah, a hit lou7-be2, i tho2 kau3 it-tan3 kah beh khi3 hia heng, hou-a tak8 e5 oan5-a2 thiann teh kong2, kong2 tak8 e5 to7 u7 in2 i ah to7 an2-ni chhiann2--khi3, Chheng-chui2 Koan-im-bio7, khi3 hia heng, houh ah Chheng-chui2 Koan-im-bio7 chiah koh chai3 i khi3 khi2 e5 an2-ni, honnh, che Chioh8-loa7-thau5 kian3-siat che thiann eh kong2 chit sin ji7-ma2 koh khi3 khi2 e5, a chit-ma2 i khi3 hia heng, chit e5 teh m7 hou7, m7 hou7 chhiann2--khi3, honnh m7, m7 hou7 khi3, Ko-bi2 chit gou7 li2 e5 lang5 teh m7 hou7 ah, chiu7-si7, chiu7-si7 teh, lou7-be2 put8-chou2 chiah kong2, mui2 chit8 ni5 e5 che kau2-goeh8 chhoe, long5-lek8 kau2--geh8 chhoe-it, honnh, ai3 khi3 ka7 chhiann2 i e5 kim-sin to3 lai5 gou7 li2 lai7 lai5 un7 che, un7-keng2, hou7 i tak8 e5 an2-ni ah, hap8-ka peng5-an an2-ni, honnh, a peng5-an ho2 koe3-jit8 an2-ni."
        ],
        [
          "啊彼陣仔，初一，若請轉來呼，住地方得運平安呼，真鬧熱，逐个真歡迎，呼，啊就，初一轉來，啊請人客，啊初二轉來拜拜亦請人客，第，初三就卜擱送去，愛三工，初三決定就愛擱送去清水觀音廟，呼啊，啊就麼是有過爐的戲啦，彼講號做過頭，亦有講過爐安爾，啊這，啊就搬這過爐戲，啊就彼一里爾爾啦，搬過爐戲一里，跋一里爾啦，若跋著彼里過爐去彼里明年換，九月初一換請倒來佇彼里啦，呼，啊，啊彼里若，若跋著，過爐伊就愛搬戲，啊就愛送佛祖的金身擱去佛祖廟安呢，這就真久的代誌囉。",
          "a hit-chun7-a2, chhoe-it, na7 chhiann2--tng2-lai5 honnh, toa3 toe7-hng teh un7 peng5-an honnh, chin lau7-jiat8, tak8 e5 chin hoan-geng5, honnh, a to7, chhoe-it tng2--lai5, a chhiann2 lang5-kheh, a chhoe-ji7 tng2 lai5 pai3-pai3 ia7 chhiann2 lang5-kheh, te7, chhoe-sann to7 beh koh sang3--khi3, ai3 sann kang, chhoe-sann koat-teng7 chiu7 ai3 koh sang3 khi3 Chheng-chui2 koan-im-bio7, houh ah, a to7 ma7 si7 u7 ke3-lou5 e5 hi3 lah, he kong2 ho7-choe3 ke3-thau5, ia7 u7 kong2 koe3-lou5 an2-ni, a che, a to7 poann che koe3-lou5 hi3, a to7 hit chit8 li2 nia7-nia7 lah, poann ke3-lou5 hi3 chit8 li2, poah8 chit8 li2 nia5 lah, na7 poah8 tioh8 hit li2 ke3-lou5 khi3 hit li2 me5-ni5 oann7, kau2-geh8 chhoe-it oann7 chhiann2 to3 lai5 ti7 hit li2 lah, honnh, a, a hit li2 na7, na7 poah8--tioh8, ke3-lou5 i chiu7 ai3 poann-hi3, a to7 ai3 sang3 put8-chou2 e5 kim-sin koh khi3 hut8-chou2-bio7 an2-ni, che chiu7 chin ku2 e5 tai7-chi3--loh."
        ],
        [
          "啊，伊高美有拾著這身，佛祖的這个柴起來，啊有去裝金身，佛祖的金身起來，彼到當陣伊講卜去清水，呼，才有佛祖廟安爾，咱，咱彼是五爺廟爾，呼，啊咱，咱有合伊，咱彼个佛祖卜請去啊，咱五里有共拍一个講，彼尊就是，高美五里的，今也佛祖的金身麼猶有拍高美的teh咧，這有拍teh啦，這有紀念teh咧。",
          "a, i Ko-bi2 u7 khioh tioh8 chit sin, put8-chou2 e5 chit e5 chha5 khi2--lai5, a u7 khi3 chng kim-sin, put8-chou2 e5 kim-sin khi2--lai5, he kau3 tang-chun7 i kong2 beh khi3 Chheng-chui2, honnh, chiah u7 hut8-chou2-bio7 an2-ni, lan2, lan2 he si7 Gou7-ia5-bio7 nia5, honnh, a lan2, lan2 u7 hah8 i, lan2 hit e5 put8-chou2 beh chhiann2 khi3--ah, lan2 gou7 li2 u7 ka7 phah chit8 e5 kong2, hit chun chiu7-si7, Ko-bi2 gou7 li2 e5, chit-ma2 put8-chou2 e5 kim-sin ma7 iau2 u7 phah Ko-bi2 e5 teh--leh, che u7 phah teh lah, che u7 ki3-liam7 teh--leh."
        ]
      ],
      "篇名": "高美觀音運境的由來"
    }
  ]
}
