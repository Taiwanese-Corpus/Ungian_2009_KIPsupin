{
  "作者": "詹楩楠",
  "出版年": "1992",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "較早呼，土牛、東勢一帶，定定番仔出來，卜刣人頭，卜拜拜，啊這个番仔合漢人定定相刣，定定得戰爭安呢，啊逐个仔是差不多五分五分。",
          "khah cha2 honnh, Thou5-gu5, Tang-si3 it-tai3, tiann7-tiann7 hoan-a2 chhut--lai5, beh thai5 lang5-thau5, beh pai3-pai3, a chit e5 hoan-a2 kap Han3-jin5 tiann7-tiann7 sio-thai5, tiann7-tiann7 teh chian3-cheng an2-ni, a tak8 e5-a2 si7 chha-put-to gou7 hun gou7 hun7."
        ],
        [
          "啊這漢人一个想講彼番仔赫直呼，用一个計。",
          "a che Han3-jin5 chit8 e5 siunn7 kong2 he hoan-a2 hiah tit8 honnh, eng7 chit8 e5 ke3."
        ],
        [
          "啊竹仔剉剉，剉剉彼竹仔內底做空安呢。啊眾人放屎呼，共伊捺捺落去，啊擱共伊捺出來。啊彼屎就比人較大條，比人的屎加加幾倍的條。啊滿四界野外共囥，啊番仔來，看著伊煞著驚，講：「唉喲，這个今也來這批漢人這个毋知偌大偌、偌大箍、偌大 [人+幵]、偌有力，抑無這放的屎那會呰大條，歸條、歸條？」",
          "a tek-a2 chho3-chho3, chho3-chho3 he tek-a2 lai7-te2 choe3 khang an2-ni. a cheng3-lang5 pang3-sai2 honnh, ka7 i jih8-jih8--loh8-khi3, a koh ka7 i jih8--chhut-lai5. a he sai2 chiu7 pi2 lang5 khah toa7 tiau5, pi2 lang5 e5 sai2 ke-ke kui2 poe7 e5 tiau5. a moa2-si3-ke3 ia2-goa7 ka7 khng3, a hoan-a2 lai5, khoann3 tioh8 i soah tioh8-kiann, kong2: “ai-ioh, chit e5 chit-ma2 lai5 chit phoe Han3-jin5 chit e5 m7 chai joa7 toa7 joa7, joa7 toa7-khou, joa7 toa7-khian, joa7 u7-lat8, a2 bo5 che pang3 e5 sai2 na2 e7 chiah toa7-tiau5, kui tiau5, kui tiau5?”"
        ]
      ],
      "篇名": "放屎嚇番"
    }
  ]
}
