{
  "作者": "朱清和",
  "出版年": "1997",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "我是猶然原早彼毋若偌久的代誌我毋知影啦，啊傳說落來一代傳一代，到阮這代我知影的是講，古早得扛轎的，彼的扛新娘的來到這个位仔，啊抵仔生番卜出草，啊這的扛轎的，呼，看生番仔卜出來，生番仔攏會刣人毋，出來將仔摒咧，逐个走咧，呼，啊走離就好啊咧。啊新娘佇e5轎內那會走會去？絕對走離，頭殼去予生番仔斬去。原理就是安呢，啊幾年我毋知啦，傳說落來安呢。",
          "goa2 si7 oan5-a2 goan5-cha2 he m7 na7 loa7 ku2 e5 tai7-chi3 goa2 m7 chai-iann2 lah, a thoan5-soat loh8 lai5 chit8 te7 thoan5 chit8 te7, kau3 gun2 chit te7 goa2 chai-iann2 e5 si7 kong2, kou2-cha2 teh kng-kio7 e5, hit e5 kng sin-niu5 e5 lai5 kau3 chit e5 ui7-a2, a tu2-a2 chhenn-hoan beh chhut-chhau2, a chit e5 kng-kio7 e5, honnh, khoann3 chhenn-hoan-a2 beh chhut--lai5, chhenn-hoan-a2 long2 e7 thai5 lang5 m7, chhut--lai5 chiong5-a2 piann3 leh, tak8 e5 chau2 leh, honnh, a chau2-be7-li7 to7 ho2 ah leh. a sin-niu5 ti7 e5 kio7-lai7 na2 e7 chau2 e7 khi3? choat8-tui3 chau2-be7-li7, thau5-khak khi3 hou7 chhenn-hoan-a2 cham7--khi3. goan5-li2 chiu7-si7 an2-ni, a kui2 ni5 goa2 m7 chai lah, thoan5-soat--loh8-lai5 an2-ni."
        ],
        [
          "（采錄者問：「啊這个新娘毋是咱遮的人啦呼？」）我麼毋知，可能別位來的。啊伊[立+店]遮呼，[立+店]遮猶然有，大約古早的人較無彼个、暗時若得迷路，我聽得講啦，鯉魚潭仔彼，若有彼走傷過，呼，啊新娘公攏會共人指點明路安呢。",
          "(chhai2-liok8-chia2 mng7: “a chit e5 sin-niu5 m7 si7 lan2 chia e5 lang5 lah honnh?” ) goa2 ma7 m7 chai, kho2-leng5 pat8-ui7 lai5 e5. a i tiam3 chia honnh, tiam3 chia oan5-a2 u7, tai7-iok kou2-cha2 e5 lang5 khah bo5 hit e5, am3-si5 na7 teh be5-lou7, goa2 thiann tit kong2 lah, Li2-hi5-tham5-a2 hia, na7 u7 he chau2 siunn koe3, honnh, a sin-niu5 kong long2 e7 ka7 lang5 chi2-tiam2 beng5-lou7 an2-ni."
        ]
      ],
      "篇名": "新娘公仔的由來"
    }
  ]
}
