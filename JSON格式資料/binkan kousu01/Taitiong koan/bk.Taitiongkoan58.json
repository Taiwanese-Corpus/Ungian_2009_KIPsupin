{
  "作者": "洪文俊",
  "出版年": "1992",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "古早的人得講，卜要求一項物件呼，是無講安呢呰容易去達到伊的心願，就是講：「啊，你去三欉樹腳等。」的意思呼，就是講叫你去彼等。若無法度好分析的就是講，伊會戇戇仔佇彼等。啊真正分析起來就是講，三欉樹腳就是講「戇等」的意思。三欉樹腳佇咱石岡仔的頭坪，彼七份的人較早抵即麼是攏仝款啊，担柴出來豐原賣，麼一定到彼歇睏；啊倒轉去就担米、米菜，麼一定都到三欉樹腳，麼到彼，麼平平，風足透足涼e5咧，一定彎到彼歇睏就着啊呢。你問我為啥物剉掉哦？啊就今也人攏開墾來種果子啊。啊無，彼一个坪一个坪足平啊風足透e5 [口+留]。",
          "kou2-cha2 e5 lang5 teh kong2, beh iau-kiu5 chit8 hang7 mih8-kiann7 honnh, si7 bo5 kong2 an2-ni chiah iong5-inn7 khi3 tat8-kau3 i e5 sim-goan7, chiu7-si7 kong2: “ah, li2 khi3 sann chang5 chhiu7-kha tan2.” e5 i3-su3 honnh, chiu7-si7 kong2 kio3 li2 khi3 hia tan2. na7 bo5 hoat-tou7 ho2 hun-sek e5 chiu7-si7 kong2, i e7 gong7-gong7-a2 ti7 hia tan2. a chin-chiann3 hun-sek--khi2-lai5 chiu7-si7 kong2, sann chang5 chhiu7-kha chiu7-si7 kong2 “gong7 tan2” e5 i3-su3. sann chang5 chhiu7-kha ti7 lan2 Chioh8-kong-a2 e5 thau5 pinn5, in hit chhit hun7 e5 lang5 khah cha2 tu2-chiah ma7 si7 long2 kang5-khoan2 ah, tann chha5 chhut lai5 Hong-goan5 be7, ma7 it-teng7 kau3 hia hioh-khun3; a to2-tng2 khi3 chiu7 tann bi2, bi2 chhai3, ma7 it-teng7 tou kau3 sann chang5 chhiu7-kha, ma7 kau3 hia, ma7 pinn5-pinn5, hong chiok thau3 chiok liong5--e5 leh, it-teng7 oan kau3 hia hioh-khun3 chiu7 tioh8 ah neh. li2 mng7 goa2 ui7-siann2-mih8 chho3 tiau7--ouh? a to7 chit-ma2 lang5 long2 khai-khun2 lai5 cheng3 ke2-chi2 ah. a bo5, hit chit8 e5 penn5 chit8 e5 penn5 chiok penn5 ah hong chiok thau3--e5 lioh."
        ]
      ],
      "篇名": "三欉樹腳"
    }
  ]
}
