{
  "作者": "蔡鳴燦",
  "出版年": "1992",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "邱罔舍伊逐工攏卜食鴨卵，啊出來卜買鴨卵的時陣，伊就問這个賣鴨卵的講：「這鴨卵有好無？」伊講：「好啊！」講：「有雙仁的？」伊講：「這逐粒麼雙仁的。」講：「敢有影？有影才卜共你買哦！」伊講：「真正！保證雙仁的！」講：「好啊！」叫伊呼，擔咧呼，擔去內底就著啦。",
          "Khu Bong3-sia3 i tak8 kang long2 beh chiah8 ah-nng7, a chhut--lai5 beh be2 ah-nng7 e5 si5-chun7, i chiu7 mng7 chit e5 boe7 ah-nng7 e5 kong2: “che ah-nng7 u7 ho2 bo5?” i kong2: “ho2--a!” kong2: “u7 siang-jin5--e5?” i kong2: “che tak8 liap8 ma7 siang-jin5--e5.” kong2: “kam2 u7-iann2 ? u7-iann2 chiah beh ka7 li2 be2 ouh!” i kong2: “chin-chiann3! po2-cheng3 siang-jin5--e5!” kong2: “ho2--a!” kio3 i honnh, tann--leh honnh, tann khi3 in lai7-te2 chiu7 tioh8 lah."
        ],
        [
          "啊今也擔去內底的時陣，叫伊囥咧土腳啦，啊伊彼擔歸擔毋呼，啊tsuann5仔叫彼賣鴨卵的呼，彼用彼，咱古早是講穿彼〔馬掛、長袍〕，啊tsuann5仔將彼〔下擺〕ge起來，啊邱罔舍叫伊彼下腳手人算一粒一粒算予看啦呼，算看幾粒幾粒一粒偌濟錢，雙仁的毋呼。啊今也得算，算到差不多這个人的時陣，這个賣鴨卵的安呢貯到差不多一、二百粒，歸百粒咧呼！伊才叫彼狗呼，放狗出來共吠啦，啊這賣鴨卵的看著的時陣，狗卜來共咬的時陣，手tsuann5仔放去毋呼，啊放去，彼鴨卵就撼破，啊尾仔的時陣才叫狗走落去呼，啊叫人來算，「你雙仁的毋，二粒算一粒的錢就著啦。」",
          "a chit-ma2 tann khi3 in lai7-te2 e5 si5-chun7, kio3 i khng3 leh thou5-kha lah, a i hit tann kui tann m7 honnh, a choann5-a2 kio3 he be7 ah-nng7 e5 honnh, he eng7 he, lan2 kou2-cha2 si7 kong2 chheng7 he〔be2-koa3, tng5-phau5〕, a choann5-a2 chiong he 〔e7-pai2 〕ge--khi2-lai5, a Khu Bong2-sia3 kio3 i he e7-kha-chhiu2 lang5 sng3 chit8 liap8 chit8 liap8 sng3 hou7 khoann3 lah honnh, sng3 khoann3 kui2 liap8 kui2 liap8 chit8 liap8 loa7 che7 chinn5, siang-jin5--e5 m7 honnh. a chit-ma2 teh sng3, sng3 kau3 chha-put-to chit e5 lang5 e5 si5-chun7, chit e5 boe7 ah-nng7 e5 an2-ni  toe2 kau3 chha-put-to chit8, nng7-pah liap8, kui-pah liap8 leh honnh! i chiah kio3 he kau2 honnh, pang3 kau2 chhut lai5 ka7 pui7 lah, a che be7 ah-nng7 e5 khoann3 tioh8 e5 si5-chun7, kau2 beh lai5 ka7 ka7 e5 si5-chun7, chhiu2 choann5-a2 pang3--khi3 m7 honnh, a pang3--khi3, he ah-nng7 chiu7 ham2 phoa3, a boe2--a2 e5 si5-chun7 chiah kio3 kau2 chau2--loh8-khi3 honnh, a kio3 lang5 lai5 sng3,  “li2 siang-jin5--e5 m7, nng7 liap8 sng3 chit8 liap8 e5 chinn5 chiu7 tioh8--lah.”"
        ],
        [
          "啊這个賣鴨卵的伊就共講雙仁的毋，啊破的時內底兩粒仁算一粒安呢。啊但是伊安呢摔破麼是當食，啊刁致卜創治人的就著。啊這个賣鴨卵的就了錢啊。",
          "a chit e5 boe7 ah-nng7 e5 i chiu7 ka7 kong2 siang-jin5--e5 m7, a phoa3 e5 si5 lai7-te2 nng7 liap8 jin5 sng3 chit8 liap8 an2-ni. a tan7-si7 i an2-ni siak-phoa3 ma7 si7 be7 tang3 chiah8, a tiau5-ti7 beh chhong3-ti7 lang5 e5 chiu7 tioh8. a chit e5 boe7 ah-nng7 e5 to7 liau2-chinn5 ah."
        ]
      ],
      "篇名": "邱罔舍買鴨卵"
    }
  ]
}
