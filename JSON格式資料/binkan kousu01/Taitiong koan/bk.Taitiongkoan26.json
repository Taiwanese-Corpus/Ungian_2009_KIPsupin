{
  "作者": "王結定",
  "出版年": "1992",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "漢人攏這个青番仔租田，啊著愛納租。啊這个青番仔彼當時算較有勢，漢人較無勢，啊所以青番仔伊攏有用這銀倉。啊銀倉就是得貯銀的所在。",
          "han3-jin5 long2 chit e5 chhinn-hoan-a2 chou-chhan5, a tioh8 ai3 lap8-chou. a chit e5 chhinn-hoan-a2 hit-tong-si5 sng3 khah u7 si3, han3-jin5 khah bo5 se3, a sou2-i2 chhinn-hoan-a2 i long2 u7 iong7 che gun5-chhng. a gun5-chhng chiu7-si7 teh te2 gin5 e5 sou2-chai7."
        ],
        [
          "啊今也漢人就去共伊借，借銀，用咯斗去共借。啊伊tsin2斗貯銀了後就共概呼平；啊tsin2卜還的時陣，著愛“尖尖”還會用--e5，啊這个“尖尖”就是利息。",
          "a chit-ma2 han3-jin5 chiu7 khi3 ka7 i chioh, chioh gun5, iong7 koh tau2 khi3 ka7 chioh. a i chin2 tau2 te2 gin5 liau2-au7 chiu7 ka7 kai3 hou7 pinn5; a chin2 beh heng5 e5 si5-chun7, tioh8 ai3 “chiam-chiam” iau2 e7-eng7--e5, a chit e5 “chiam-chiam” chiu7-si7 li7-sek."
        ],
        [
          "但是漢人是比這个青番仔較〔狡猾〕。所以伊今也卜共借的時陣，用咯斗概平借銀倒轉來；得卜去還的時陣，彼个斗共反過來，用咯斗尻川創尖尖的銀，啊才捧去，刁工尋番仔得食飯的時間，講：「啊我提銀卜來還你啊！」啊伊共看，就銀就尖尖啊！「啊我就我今也得食飯啊！我就我就當逮你去啊！……啊彼後壁彼銀倉你、你共摒落去，呼！」",
          "tan7-si7 han3-jin5 si7 pi2 chit e5 chhinn-hoan-a2 khah〔kau2-kut〕. sou2-i2 i chit-ma2 beh ka7 chioh e5 si5-chun7, iong7 koh tau2 kai3 pinn5 chioh gun5 to3-tng2--lai5; teh beh khi3 heng5 e5 si5-chun7, hit e5 tau2 ka7 hoan2--koe3-lai5, iong7 koh tau2 kha-chhng chhong3 chiam-chiam e5 gun5, a chiah phang5--khi3, thiau-kang chhoe7 hoan-a2 teh chiah8-png7 e5 si5-kan, kong2: “a goa2 theh8 gun5 beh lai5 heng5 li2 ah!” a i ka7 khoann3, chiu7 gun5 to7 chiam-chiam ah! “a goa2 chiu7 goa2 chit-ma2 teh chiah8-png7 ah! goa2 chiu7 goa2 chiu7 be7 tang3 toe3 li2 khi3 ah! ……a he au7-piah he gun5-chhng li2, li2 ka7 piann3--loh8-khi3, honnh!”"
        ],
        [
          "啊伊今也漢人捧去共摒落，tshiang5一下。啊伊有聽得講有這tshiang5鏘一下的聲，啊就好。呼啊漢人就講：「哇！安爾好，來來來，來【再見】！」啊就轉去。",
          "a i chit-ma2 han3-jin5 phang5 khi3 ka7 piann3--loh8, chhiang5 chit8-e7. a i u7 thiann teh kong2 u7 che chhiang5 khiang chit8-e7 e5 siann, a to7 ho2. houh-a han3-jin5 chiu7 kong2: “oah! an2-ni ho2, lai5 lai5 lai5, lai5 [chai3-kian3] !” a to7 tng2--khi3."
        ],
        [
          "結果，那个銀倉的銀愈來愈少去，到尾仔青番仔tsiann5散去。",
          "kiat-ko2, na2 e5 gun5-chhng e5 gun5 ju2 lai5 ju2 chio2 khi3, kau3-boe2--a2 chhinn-hoan-a2 chiann5 soann3--khi3."
        ]
      ],
      "篇名": "青番仔的銀倉"
    }
  ]
}
