{
  "作者": "黃清圳",
  "出版年": "1997",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "我今也就是卜來講較早的故事啦、歷史安呢。較早講全咱這个，出這種的，這種的虎姑婆安呢啦呼，啊逐个，出虎姑婆，逐个，譬如講，chia e5大細囝仔攏驚這虎安呢，啊這隻虎毋就擱再落來，啊落來毋就宓佇樹仔腳得等這囝仔，卜擱再咬這囝仔去食啦，啊彼囝仔佇得驚啦，逐个囝仔想講：「哦！我驚虎，這隻虎若來，去予咬去看卜安怎？」安呢佇得驚，佇得講。啊忽然間一个較老的，較濟歲的講：「囝仔人得驚虎！我得驚老咧，得驚虎！」啊，啊今也講，彼的囝仔問伊講：「阿伯、阿伯啊你、你驚老生做啥款？你驚老？虎就尚厲害啊，啊你驚老。」啊彼隻虎佇teh樹腳，宓佇彼得等啦，得卜食彼的囝仔。伊講：「哦啊，彼老就安呢，人若老呼，啊彼老，彼个歸身軀安呢毛鬊鬊，安呢齴齴安呢，啊歸身軀安呢、安呢彼號，我、我尚驚。」啊彼隻虎心內得想講：「當，啊虎姑婆，我虎就尚驚我，擱猶有一个老的猶較驚。」哦，啊當，講抵仔雨啊、雨來仔天，啊一个做田人，穿棕蓑、穿棕mau5、戴棕mau5，本成毋就講，亦有戴棕mau5、亦有穿棕蓑、穿ge7裙呼啊彼棕蓑毛安呢齴齴毋呼，啊聽e5彼个人，做田人宓佇teh樹仔頂，看著講彼隻虎走來偎樹仔腳安呢，驚一下，著驚、驚一下的時煞，煞、煞號做的時，煞搯一下無好，煞跋teh樹仔腳落去，啊摻彼棕蓑、khi-khi-khe5-khe5，就安，看落成實啊歸个攏毛鬊鬊，驚人，彼隻虎講：「哎喲！這……」心肝內想講：「這、這、老tuann5是這咧。」驚一下，彼隻虎趕緊走--e5……直直行、直直走安呢。",
          "goa2 chit-ma chiu7-si7 beh lai5 kong2 khah cha2 e5 kou3-su7 lah, lek8-su2 an2-ni. khah cha2 kong2 choan5 lan2 chit e5, chhut chit chiong2 e5, chit chiong2 e5 Hou2-kou-po5 an2-ni lah honnh, a tak8 e5, chhut Hou2-kou-po5, tak8 e5, phi3-ju5 kong2, chia e5 toa7-soe3 gin2-a2 long2 kiann che hou2 an2-ni, a chit chiah hou2 m7 chiu7 koh chai3 loh8--lai5, a loh8--lai5 m7 chiu7 bih ti7 chhiu7-a2 kha teh tan2 che gin2-a2, beh koh chai3 ka7 che gin2-a2 khi3 chiah8 lah, a he gin2-a2 ti7 teh kiann lah, tak8 e5 gin2-a2 siunn7 kong2: “ouh! goa2 kiann hou2, chit chiah hou2 na7 lai5, khi3 hou7 ka7 khi3 khoann3 beh an-choann2?” an2-ni ti7 teh kiann, ti7 teh kong2. a hut-jian5-kan chit8 e5 khah lau7 e5, khah che7 he3 e5 kong2:  “gin2-a2 lang5 teh kiann hou2! goa2 teh kiann lau7 leh, teh kiann hou2! “a, a chit-ma2 kong2, hit e5 gin2-a2 mng7 i kong2: “a-peh, a-peh-a2 li2, li2 kiann lau7-seng cho3 siann2-khoan2? li2 kiann lau7? hou2 chiu7 siong7 li7-hai7 ah, a li2 kiann lau7.” a hit chiah hou2 ti7--e5 chhiu7-kha, bih ti7 hia teh tan2 lah, teh beh chiah8 hit e5 gin2-a2. i kong2: “ouh-a, he lau2 chiu7 an2-ni, lang5 na7 lau7 honnh, a he lau7, hit e5 kui sin-khu an2-ni mou5 chhiang3-chhiang3, an2-ni giang3-giang3 an2-ni, a kui sin-khu an2-ni, an2-ni hit ho7, goa2, goa2 siong7 kiann.” a hit chiah hou2 sim-lai7 teh siunn7 kong2: “tann, a Hou2-kou-po5, goa2 hou2 chiu7 siong7 kiann goa2, koh iau2 u7 chit8 e5 lau7 e5 iau2 khah kiann.” ouh, a tann, kong2 tu2-a2 hou7 ah, hou7-lai5-a2-thinn, a chit8 e5 choh-chhan5-lang5, chheng7 chang-sui, chheng7 chang-mng5, ti3 chang-mau5, pun2-chiann5 m7 chiu7 kong2, ia7 u7 ti3 chang-mau5, ia7 u7 chheng7 chang-sui, chheng7 ge7-kun5 honnh a he chang-sui mng5 an2-ni giang3-giang3 m7 honnh, a thiann e5 hit e5 lang5, choh-chhan5-lang5 bih ti7 teh chhiu7-a2-teng2, khoann3 tioh8 kong2 hit chiah hou2 chau2 lai5 oa2 chhiu7-a2-kha an2-ni, kiann chit8-e7, tioh8-kiann, kiann chit8-e7 e5 si5 soah, soah, soah ho7-cho3 e5 si5, soah khip8 chit8-e7 bo5 ho2, soah poah8 teh chhiu7-a2-kha loh8--khi3, a chham he chang-sui, khi-khi-khe5-khe5, chiu7 an, khoann3 loh8 chiann5-sit8-a kui e5 long2 bo5 chhang3-chhang3, kiann--lang5, hit chiah hou2 kong2: “ai-io! che……” sim-koann-lai7 siunn7 kong2: “che, che, lau7tuann5si7 che leh. ' kiann chit8-e7, hit chiah hou2 koann2-kin2 chau2--e5 …… tit8-tit8 kiann5, tit8-tit8 chau2 an2-ni."
        ]
      ],
      "篇名": "驚老毋驚虎"
    }
  ]
}
