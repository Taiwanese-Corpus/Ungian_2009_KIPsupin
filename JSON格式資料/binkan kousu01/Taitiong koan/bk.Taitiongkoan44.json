{
  "作者": "陳盞",
  "出版年": "1993",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "講一个人得釘厝啦，啊人客來。啊伊講共佇得樓厝頂釘厝的翁講：「啊人客來啊，緊來去，愛來去刣鵝啦，刣彼隻鵝啦。」伊講：「啊，妳家己去掠就好啦！」啊伊講當，就掠彼隻鵝母啦呼。",
          "kong2 chit8 e5 lang5 teh teng chhu3 lah, a lang5-kheh lai5. a i kong2 ka7 ti7 teh lau5-chhu3-teng2 teng chhu3 e5 in ang kong2: “a lang5-kheh lai5 ah, kin2 lai5-khi3, ai3 lai5-khi3 thai5 gia5 lah, thai5 hit chiah gia5 lah.” i kong2: “a, li2 ka-ki7 khi3 liah8 chiu7 ho2 lah!” a i kong2 tann, chiu7 liah8 hit chiah go5-bu2 lah honnh."
        ],
        [
          "啊彼个人客uan5-a2知影彼，啊彼隻鵝母就緊共彼……呼彼个子偎來啦講：「人卜共我刣啊安呢，這擺人卜共我刣啊，您就愛逐个干若兄弟仔，干若就較和咧，毋通走散去安呢啦，有人卜共我刣啦。」",
          "a hit e5 lang5-kheh oan5-a2 chai-iann2 he, a hit chiah go5-bu2 chiu7 kin2 ka7 hit ……honnh hit e5 kiann2 oa2 lai5 lah kong2: “lang5 beh ka7 goa2 thai5 ah an2-ni, chit pai2 lang5 beh ka7 goa2 thai5 ah, lin2 chiu7 ai3 tak8 e5 kan-na7 hiann-ti7-a2, kan-na7 chiu7 khah ho5 leh, m7 thang chau2-soann3 khi3 an2-ni lah, u7 lang5 beh ka7 goa2 thai5 lah.”"
        ],
        [
          "啊當這个，彼个人客就共主人講：「啊，你毋通共刣啦，彼隻鵝母得講你卜共刣，得呼彼个子偎來呼，伊講，講毋通刣，安呢時啊講就愛較做堆咧。」",
          "a tann chit e5, hit e5 lang5-kheh chiu7 ka7 chu2-lang5 kong2: “a, li2 m7 thang ka7 thai5 lah, hit chiah go5-bu2 teh kong2 li2 beh ka7 thai5, teh honnh hit e5 kiann2 oa2 lai5 honnh, i kong2, kong2 m7 thang thai5, an2-ni si5-a kong2 to7 ai3 khah choe3 tui leh.”"
        ],
        [
          "伊講：「哇，伊曷赫[敖^力]抄，伊會曉聽這个，講鵝毋通共刣，伊抑煞會曉聽。」伊講：「好！今也來共創米安呢，共[敖^力] teh厝頂，彼鳥仔若是會嫌，抑是會講，伊就是[敖^力]安呢啦。」啊伊是恬恬仔共抄安呢啦呼。共彼个翁講：「好！今也安呢看伊偌[敖^力]。」共抄一寡鹽，共敥佇厝頂啦。",
          "i kong2: “oah, i kah hiah gau5 chhau, i e7-hiau2 thiann chit e5, kong2 go5 m7 thang ka7 thai5, i ia7 soah e7-hiau2 thiann.” i kong2: “ho2! chit-ma2 lai5 ka7 chhong3 bi2 an2-ni, ka7 gau5 teh chhu3-teng2, he chiau2-a2 na7 si7 e7 hiam5, a2 si7 e7 kong2, i chiu7-si7 gau5 an2-ni lah.” a i si7 tiam7-tiam7-a2 ka7 chhau an2-ni lah honnh. ka7 in hit e5 ang kong2: “ho2! chit-ma2 an2-ni khoann3 i joa7 gau5.” ka7 chhau chit8-koa2 iam5, ka7 ia7 ti7 chhu3-teng2 lah."
        ],
        [
          "厝頂予彼鳥仔食，講：「真鹹！真鹹啦！」彼講真鹹、真鹹安呢啦。伊講：「唉喲！你那會，米那會去共抄鹽，卜予鳥仔食？」伊講：「你，你那會知？」伊講：「彼鳥仔就得講。」「敢有影？」「抑一个無影？」「親像彼陣仔鵝，敢有影會安呢講？」講：「有哦！」",
          "chhu3-teng2 hou7 he chiau2-a2 chiah8, kong2: “chin kiam5! chin kiam5 lah!” he kong2 chin kiam5, chin kiam5 an2-ni lah. i kong2: “ai-ioh! li2 na2 e7, bi2 na2 e7 khi3 ka7 chhau iam5, beh hou7 chiau2-a2 chiah8?”  i kong2: “li2, li2 na2 e7 chai?” i kong2: “he chiau2-a2 chiu7 teh kong2.” “kam2 u7-iann2?” “a2 chit8 e5 bo5-iann2?”  “chhin-chhiunn7 hit tin7-a2 go5, kam2 u7-iann2 e7 an2-ni kong2?” kong2: “u7--ouh!”"
        ],
        [
          "啊彼个鵝就安呢看著這个人呼，頭殼講一直揕一直揕，啊彼个鵝髻，就是對彼來的。當這一雷呼，就講安呢共揕、揕，啊煞摃到這號一雷起來，啊就得共說多謝啦，講你就共我講情安呢，我有通話安呢。啊講一直揕、揕，這个煞一雷，就是安呢。",
          "a hit e5 go5 chiu7 an2-ni khoann3 tioh8 chit e5 lang5 honnh, thau5-khak kong2 it-tit8 tam3 it-tit8 tam3, a hit e5 go5-koe3, chiu7-si7 tui3 hia lai5 e5. tann che chit8 lui5 honnh, chiu7 kong2 an2-ni ka7 tam3, tam3, a soah kong3 tioh8 chit lo7 chit8 lui5 khi2--lai5, a to7 teh ka7 soeh to-sia7 lah, kong2 li2 chiu7 ka7 goa2 kong2-cheng5 an2-ni, goa2 u7 thang oe7 an2-ni. a kong2 it-tit8 tam3, tam3, chit e5 soah chit8 lui5, chiu7-si7 an2-ni."
        ]
      ],
      "篇名": "鵝髻的由來"
    }
  ]
}
