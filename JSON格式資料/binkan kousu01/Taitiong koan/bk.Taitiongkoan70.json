{
  "作者": "李榮華",
  "出版年": "1995",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "阮老父，我是聽阮老父講的啦，呼講阮姑丈佇臭水毋呼，仝故鄉，合siang2厝邊仔的款，啊chuann5叫伊來共咱做長工啦，聽阮老父是講安啦，啊來是飼羊仔啦，講去飼羊仔啦，啊，摻阮二伯仔。阮二伯仔講合伊得飼羊仔啊若像，像若帶便當抑是帶去煮，若煮e5講，食，食食的講。少年，從昔也就脚手成好講攏choann5，煮，若卜食講choann5，彼的，彼的飯囉，彼的共捧去彼，彼大甲溪窟中心，hit chiong2尚深的住彼企泅啊就，伊住彼食，啊才予伊，予伊住彼等無通食，共創治。",
          "goan2 lau7-pe7, goa2 si7 thiann goan2 lau7-pe7 kong2--e5 lah, houh kong2 gun2 kou-tiunn7 ti7 chhau3-sui2 m7 honnh, kang5 kou3-hiong, kap in siang2 chhu3-pinn-a2 e5 khoan2, a choann5 kio3 i lai5 ka7 lan2 choe3 tng5-kang lah, thiann goan2 lau7-pe7 si7 kong2 an2 lah, a lai5 si7 chhi7 iunn5-a2 lah, kong2 khi3 chhi7 iunn5-a2 lah, a, chham gun2 ji7-peh-a2. goan2 ji7-peh-a2 kong2 kap i teh chhi7 iunn5-a2 a na2-chhiunn7, chhiunn7 na7 toa3 pian7-tong a2 si7 toa3 khi3 chu2, na7 chu2--e5 kong2, chiah8, chiah8-chiah8 e5 kong2. siau3-lian5, cheng7 him2-a2 to7 kha-chhiu2 chiann5 ho2 kong2 long2 choann5, chu2, na7 beh chiah8 kong2 choann5, hit e5, hit e5 png7--loh, hit e5 ka7 phang5 khi3 hia, he Tai7-kah-khe khut tiong-sim, hit chiong2 siong7 chhim e5 toa3 hia khi3 siu5 ah to7, i toa3 hia chiah8, a chiah hou7 i, hou7 i toa3 hia tan2 bo5 thang chiah8, ka7 chhong3-ti7."
        ],
        [
          "啊，我是聽伊講安啦，啊講是擱以後，以後講choann5，住毋知偌久咱無啥知影啦，啊伊講choann5去，無住choann5去做戲啦，做戲講捌來這，捌擱來二三擺講來這文興宮，魚寮文興宮做戲，啊講若，若來擔彼的草席仔、棉績彼的講，講，架咧啊有來遮，來，擱來坐一下，擱來，有擱來，講來二三擺，啊來choann5毋捌來，啊來講一暫仔爾爾，choann5聽eh講亦是得，得廖添丁脚手偌好啥物貨，啊講choann5毋捌，毋捌來啦，若聽阮老父講是講安啦。",
          "a, goa2 si7 thiann i kong2 an2 lah, a kong2 si7 koh i2-au7, i2-au7 kong2 choann5, toa3 m7 chai loa7 ku2 lan2 bo5 siann2 chai-iann2 lah, a i kong2 choann5 khi3, bo5 toa3 choann5 khi3 cho3-hi3 lah, cho3-hi3 kong2 bat lai5 chia, bat koh lai5 nng7 sann pai2 kong2--lai5 che Bun5-heng-kiong, Hi5-liau5 Bun5-heng-kiong cho3-hi3, a kong2 na7, na7 lai5 tann hia e5 chhau2-chhioh8-a2, mi5-chioh hia e5 kong2, kong2, khe3 leh a u7 lai5 chia, lai5, koh lai5 che7 chit8-e7, koh lai5, u7 koh lai5, kong2 lai5 nng7 sann pai2, a lai5 choann5 m7 bat lai5, a lai5 kong2 chit8-cham7-a2 nia7-nia7, choann5 thiann eh kong2 ia7 si7 teh, teh Liau7 Thiam-teng kha-chhiu2 joa7 ho2 siann2-mih8 hoe3, a kong2 choann5 m7 bat, m7 bat lai5 lah, na7 thiann goan2 lau7-pe7 kong2 si7 kong2 an2 lah."
        ],
        [
          "阿是聽得講阮老父得講講是昔也有犯罪，啊去，去關啦，啊關講是摻唐山人做堆啦，是關仝間抑是啥物貨，抑講彼，彼个講老囉，七八十歲囉，彼个講當伊，伊無想卜過大陸，無卜hit chiong2--e5，彼講功夫學成好啦，啊，啊choann5彼講伊卜教伊啦，choann5教伊，伊這功夫講就是佇彼學來的啦，聽講阮老父得講是安爾啦。",
          "a si7 thiann tit kong2 gun2 lau7-pe7 teh kong2-kong2 si7 him-a2 u7 hoan7-choe7, a khi3, khi3 koainn lah, a koan kong2 si7 chham tng5-soann-lang5 choe3-tui lah, si7 koainn kang5 keng a2 si7 siann2-mih8 hoe3, a2 kong2 he, hit e5 kong2 lau2-loh, chhit poeh-chap8 he3 loh, hit e5 kong2 tann i, i bo5 siunn7 beh ke3 tai7-liok8, bo5 beh hit chiong2--e5, he kong2 kang-hu oh8 chiann5 ho2 lah, a, a choann5 he kong2 i beh ka3 i lah, choann5 ka3 i, i che kang-hu kong2 chiu7-si7 ti7 hia oh8 lai5 e5 lah, thiann kong2 goan2 lau7-pe7 teh kong2 si7 an2-ni lah."
        ]
      ],
      "篇名": "少年廖添丁二"
    }
  ]
}
