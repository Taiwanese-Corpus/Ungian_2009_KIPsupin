{
  "作者": "蔡添錫",
  "出版年": "1995",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "這是形容講一个呼，大家新婦講娶一个新婦安呢已經呼，差不多一、二十年呀啦，啊猶未生子安呢，呼。啊這个、這个大家呼，是毋敢講啦，若干若每早起攏沃一欉彼芙蓉啦。啊就得罵這欉芙蓉啦呼，伊講：「芙蓉是芙蓉啦呼，無采我每日予水的工長啦，開花結子成。」安呢啦。啊新婦聽著就講：「奇怪！奇怪啊！呼，若干若是得講我的款安呢。」新婦就安呢彼號啦，啊新婦就講啥講：「田是田，隱水田拋荒十八年。」啦。這意思就是講，呼，這是若干若講一个彼號安呢，伊就安呢想咧，啊伊就講：「哦，奇怪啊，田是田，隱水田，拋荒十八年啦。」呼，講：「種子無落土啦呼，無收是合該然。」意思是講：逐个夫妻無行房的意思啦，呼。可比講形容一个田啦呼，隱水田是講這个田是真好的田安呢啦，啊種子若無落土啊，無收是合該然啦。",
          "che si7 heng5-iong5 kong2 chit8 e5 honnh, tai7-ke sim-pu7 kong2 chhoa7 chit8 e5 sim-pu7 an2-ni i2-keng honnh, chha-put-to it, ji7-chap8 ni5 ia lah, a iau2-boe7 sinn kiann2 an2-ni, honnh. a chit e5, in chit e5 tai7-ke honnh, si7 m7 kann2 kong2 lah, na2 kan na2 mui2 cha2-khi2 long2 ak chit8 chang5 he phu5-iong5 lah. a to7 teh ma7 chit chang5 phu5-iong5 lah- honnh, i kong2:  “phu5-iong5 si7 phu5-iong5 lah honnh, bo5-chhai2 goa2 mui2 jit8 hou7 chui2 e5 kang tng5 lah, be7 khui-hoe be7 kiat chi2 seng5.” an2-ni lah. a in sim-pu7 thiann tioh8 chiu7 kong2: “ki5-koai3! ki5-koai3 ah! honnh, na2 kan-na2 si7 teh kong2 goa2 e5 khoan2 an2-ni.” in sim-pu7 chiu7 an2-ni hit ho7 lah, a in sim-pu7 chiu7 kong2 siang2 kong2: “chhan5 si7 chhan5, un2 chui2-chhan5 pha-hng chap8-poeh ni5.” lah. che i3-su3 chiu7-si7 kong2, honnh, che si7 na2 kan-na2 kong2 chit8 e5 hit ho7 an2-ni, i chiu7 an2-ni siunn7 leh, a i chiu7 kong2:  “ou5, ki5-koai3 ah, chhan5 si7 chhan5, un2 chui2-chhan5, pha-hng chap8-poeh ni5 lah.” honnh, kong2: “cheng2-chi2 bo5 loh8 thou5 lah honnh, bo5 siu si7 hap8-kai-jian5.” i3-su3 si7 kong2: tak8 e5 hu-chhe bo5 kiann5-pang5 e5 i3-su3 lah, honnh. kho2-pi2 kong2 heng5-iong5 chit8 e5 chhan5 lah honnh, un2 chui2-chhan5 si7 kong2 chit e5 chhan5 si7 chin ho2 e5 chhan5 an2-ni lah, a cheng2-chi2 na7 bo5 loh8 thou5 ah, bo5 siu si7 hap8-kai-jian5 lah."
        ],
        [
          "啊當今也這个老母得講：「奇怪啊！啊這个後生呼，無合這太太呼，逐个作堆安呢啦，所以伊生。」安呢，共彼號安呢啦。啊伊才問子安呢啦，這老母問子，伊講：「啊你那會無合您太太安呢呼，安呢逐个作堆安呢，啊卜生子安呢啦。」子才共講啦，呼，講：「細漢並無竹管囊啦，竹管內面宓一尾蜈蚣王啦呼，咬一下無生煞發癀啦。」啊就是，意思就是講子呼，細漢手孽，手孽卜小便的時呀呼，彼小便的時，有彼竹管仔毋呼，啊囊咧竹管仔內，啊竹管就安呢放落，彼小便放落，煞燒燒，啊彼蜈蚣宓佇內底，啊chuann5仔卜[走@百]起來，走起來，啊chuann5仔對彼彼號共咬落安呢啦，伊彼小便彼共咬落。啊咬一下煞，細漢毋敢擱共老母講啊，啊煞予爛爛爛，爛一下煞無彼器官，大漢無彼器官。啊所以無合太太安呢做翁某安呢啦。",
          "a tann chit-ma2 in chit e5 lau7-bu2 teh kong2:  'ki5-koai3 ah! a chit e5 hau7-senn honnh, bo5 kah in che thai3-thai3 honnh, tak8 e5 choe3-tui an2-ni lah, sou2-i2 i be7 sinn.” an2-ni, ka7 hit ho7 an2-ni lah. a i chiah mng7 in kiann2 an2-ni lah, in che lau7-bu2 mng7 kiann2, i kong2: “a li2 na2 e7 bo5 kah lin2 thai3-thai3 an2-ni honnh, an2-ni tak8 e5 choe3-tui an2-ni, a beh sinn kiann2 an2-ni lah.”  in kiann2 chiah ka7 kang2 lah, honnh, kong2: “se3-han3 peng7 bo5 tek-kong2-long5 lah, tek-kong2 lai7-bin7 bit8 chit8 boe2 gia5-kang ong5 lah honnh, ka7 chit8 e7 bo5 sinn soah hoat hong5 lah.” a chiu7-si7, i3-su3 chiu7-si7 kong2 in kiann2 honnh, se3-han3 chhiu2 giat8, chhiu2 giat8 beh siau2-pian7 e5 si5 ia honnh, he siau2-pian7 e5 si5, u7 he tek-kong2-a2 m7 honnh, a long5 leh tek-kong2-a2-lai7, a tek-kong2 chiu7 an2-ni pang3-loh8, he siau2-pian7 pang3-loh8, soah sio-sio, a he gia5-kang bih ti7 lai7-te2, a choann5-a2 beh peh--khi2-lai5, chau2 be7 khi2--lai5, a choann5-a2 tui3 he hit ho7 ka7 ka7 loh8 an2-ni lah, i he siau2-pian7 hia ka7 ka7 loh8. a ka7 chit8-e7 soah, se3-han3 m7 kann2 koh ka7 lau7-bu2 kong2 ah, a soah hou7 noa7-noa7-noa7, noa7 chit8-e7 soah bo5 he khi3-koan, toa7-han3 bo5 he khi3-koan. a sou2-i2 bo5 hah8 in thai3-thai3 an2-ni cho3 ang-bou2 an2-ni lah."
        ]
      ],
      "篇名": "新婦生"
    }
  ]
}
