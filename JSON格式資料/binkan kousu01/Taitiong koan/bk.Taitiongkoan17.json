{
  "作者": "李瑞甲",
  "出版年": "1996",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "古早有一个、有一對這个父子得生活安呢，啊這个子對這个老父足不孝e5，非常的不孝，老父若見叫伊講走東，伊就往西；叫伊往北，伊就往南，老父若所講出來的，攏一定合伊反對安呢。啊老父佇得想，想講：「he2。我這个子呰不孝，將來，我若死了後，毋知卜安怎？」哦，啊不過，咱人這个號做、擱較歹麼是家己的子，伊想講，佗位有一塊地理安呢，將來伊若死，去埋住彼，將來這子孫仔一定會發展安呢。啊不過這个子毋過呰不孝，驚去得著安呢，呼，驚伊若今也共講實在落去埋，伊若共顛倒埋擱得著啦，所以老父仔想一个計智，呼，來共這个講顛倒，予這个子看會擱顛倒共埋，安呢看會去合著安呢，所以伊共講，實在著愛埋較深咧，伊共講埋較淺咧；啊頭殼叫伊囥東，啊共講囥西。安呢看會子看會共伊反對起來安呢，抵仔會土合著去得著安呢。",
          "kou2-cha2 u7 chit8 e5, u7 chit8 tui3 chit e5 pe7-kiann2 teh seng-oah8 an2-ni, a chit e5 kiann2 tui3 chit e5 lau7-pe7 chiok put-hau3--e5, hui-siong5 e5 put-hau3, in lau7-pe7 na7 kinn3 kio3 i kong2 chau2 tang, i chiu7 ong2 sai; kio3 i ong2 pak, i chiu7 ong2 lam5, in lau7-pe7 na7 sou2 kong2--chhut-lai5 e5, long2 it-teng7 kap i hoan2-tui3 an2-ni. a in lau7-pe7 ti7 teh siunn7, siunn7 kong2:  “he2. goa2 chit e5 kiann2 chiah put-hau3, chiong-lai5, goa2 na7 si2 liau2-au7, m7 chai beh an-choann2? “ ouh, a put-ko3, lan2 lang5 chit e5 ho7-cho3, koh-khah phainn2 ma7 si7 ka-ki7 e5 kiann2, i siunn7 kong2, to2-ui7 u7 chit8 te3 te7-li2 an2-ni, chiong-lai5 i na7 si2, khi3 tai5 toa3 hia, chiong-lai5 che kiann2-sun-a2 it-teng7 e7 hoat-tian2 an2-ni. a put-ko3 in chit e5 kiann2 m7-koh chiah put-hau3, kiann khi3 tit be7 tioh8 an2-ni, houh, kiann i na7 chit-ma2 ka7 kong2 sit8-chai7 loh8 khi3 tai5, i na7 ka7 tian-to3 tai5 koh tit be7 tioh8 lah, sou2-i2 in lau7-pe7-a2 siunn7 chit8 e5 ke3-ti3, honnh, lai5 ka7 chit e5 kong2 tian-to3, hou7 in chit e5 kiann2 khoann3 e7 koh tian-to3 ka7 tai5, an2-ni khoann3 e7 khi3 hap8 tioh8 be7 an2-ni, sou2-i2 i ka7 kong2, sit8-chai7 tioh8 ai3 tai5 khah chhim leh, i ka7 kong2 tai5 khah chhian2 leh; a thau5-khak kio3 i khng3 tang, a ka7 kong2 khng3 sai. an2-ni khoann3 e7 in kiann2 khoann3 e7 ka7 i hoan2-tui3--khi2-lai5 an2-ni, tu2-a2 e7 thou2-hap8 tioh8 khi3 tit tioh8 be7 an2-ni."
        ],
        [
          "啊抵仔後來老父死，老父chuann5仔安呢共吩咐了後，chuann5仔死去。子彼陣看著老父死爾爾，彼陣才怨嘆，講：「啊我一世人，在老父在生的時，安呢直共反對。」啊當已經死去啊，當安呢，真後悔安呢，當老父就叫伊講著愛安怎埋安呢，「我今也著愛聽阮老父的嘴安呢。」自安呢照老父吩咐的這个方法落去共埋安呢。啊一共埋了後，當時仔老父講的話就是看伊會共反對，啊煞、伊煞照老父這个話chuann5仔安呢共埋落去，煞這个地理煞去得著安呢。",
          "a tu2-a2 au7-lai5 in lau7-pe7 si2, in lau7-pe7 choann5-a an2-ni ka7 hoan-hu3 liau2-au7, choann5-a2 si2--khi3. in kiann2 hit chun7 khoann3 tioh8 in lau7-pe7 si2 nia7-nia7, hit chun7 chiah oan3-than3, kong2: “a goa2 chit8-si3-lang5, chai7 lau7-pe7 chai7 sinn e5 si5, an2-ni tit8 ka7 hoan2-tui3.” a tann i2-keng si2--khi3 ah, tann an2-ni, chin hio7-hoe2 an2-ni, tann in lau7-pe7 chiu7 kio3 i kong2 tioh8 ai3 an2-choann2 tai5 an2-ni,  “goa2 chit-ma2 tioh8 ai3 thiann goan2 lau7-pe7 e5 chhui3 an2-ni. “ chu7 an2-ni chiau3 in lau7-pe7 hoan-hu3 e5 chit e5 hong-hoat loh8 khi3 ka7 tai5 an2-ni. a chit8 ka7 tai5 liau2-au7, tang-si5-a2 in lau7-pe7 kong2 e5 oe7 chiu7-si7 khoann3 i e7 ka7 hoan2-tui3 be7, a soah, i soah chiau3 in lau7-pe7 chit e5 oe7 choann5-a an2-ni ka7 tai5--loh8-khi3, soah chit e5 te7-li2 soah khi3 tit be7 tioh8 an2-ni."
        ],
        [
          "所以咱人干若講毋通不孝呼，啊毋通做歹事，若不孝做歹事，你擱較好的地理你就得著。",
          "sou2-i2 lan2 lang5 kan-na7 kong2 m7 thang put-hau3 honnh, a m7 thang cho3 phainn2-su7, na7 put-hau3 cho3 phainn2-su7, li2 koh khah ho2 e5 te7-li2 li2 chiu7 tit be7 tioh8."
        ]
      ],
      "篇名": "不孝的無福氣"
    }
  ]
}
