{
  "作者": "陳金水",
  "出版年": "1994",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "「福地福人居」，無福命得著啦。",
          "“hok toe7 hok lang5 ki” , bo5 hok mia7 tit be7 tioh8 lah."
        ],
        [
          "一个講，啊，我菜園仔角，有一甕白銀啦。啊，彼，彼地財，我無愛挃，「天財」才卜挃，猶擱到店仔頭ti7 teh講啦，伊講：「幹，你彼天！天財你才卜挃，地財你無愛挃！」安呢啦。",
          "chit8 e5 kong2, a, goa2 chhai3-hng5-a2 kak, u7 chit8 ang3 peh8-gun5 lah. a, he, he te7-chai5, goa2 bo5-ai3 tih8, “thinn chai5” chiah beh tih8, iau2 koh kau3 tiam3-a2 thau5 ti7 teh kang2 lah, i kong2: “kan2, li2 hiah thian! thinn-chai5 li2 chiah beh tih8, te7-chai5 li2 bo5-ai3 tih8!” an2-ni lah."
        ],
        [
          "伊講：「好！我來，我來共偷看覓，e7-hng啦！」伊去看覓講，變做一甕蜂啦。「幹，住踮彼胡說，亂講！一甕蜂，你共我講一甕銀。」伊講地財毋挃，天財才卜挃。伊講「好！好……」，安呢布袋捾一脚，將彼巢蜂，共貯貯咧。啊tann eng暗，三更半暝才去共伊挵厝頂，挵，提一角仔厝頂，啊彼个孔，才歸个共倒落去，歸个liat8-liat8叫啦，伊講：「天財才卜挃，地財伊毋挃啦。」是伊挃的，倒落煞變攏，伊的銀咧，這麼一條故事，你無彼的福份得著啦。伊講：「你胡說，當我去看就蜂。」伊講：「曷赫孽漦，hit chiong2的地財我就毋挃，我天財才卜挃。」啊伊捾到位，就是天財。",
          "i kong2:  “ho2! goa2 lai5, goa2 lai5 ka7 thau khoann3-mai7, e7-hng--lah!” i khi3 khoann3-mai7 kong2, pian3 choe3 chit8 ang3 phang lah.  “kan2, toa3 tiam3 hia hou5-soat, loan7-kong2! chit8 ang3 phang, li2 ka7 goa2 kong2 chit8 ang3 gun5.” i kong2 toe7-chai5 m7 tih8, thinn-chai5 chiah beh tih. i kong2 “ho2! ho2……” , an2-ni pou3-te7 koann7 chit8 kha, chiong hit siu7 phang, ka7 te2-te2 leh. a tann eng-am3, sann-kenn-poann3-mi5 chiah khi3 ka7 i lang7 chhu3-teng2, lang7, theh8 chit8 kak-a2 chhu3-teng2, a hit e5 khang, chiah kui e5 ka7 to3--loh8-khi3, kui e5 liat8-liat8 kio3 lah, i kong2:  “thinn-chai5 chiah beh tih, te7-chai5 i m7 tih8 lah.” si7 i tih e5, to2 loh8 soah pian3 long2, i e5 gun5 leh, an2-ni chit8 tiau5 kou3-su7, li2 bo5 hit e5 hok-hun7 tit be7 tioh8 lah. i kong2:  “li2 hou5-soat, tann goa2 khi3 khoann3 chiu7 phang.” i kong2: “kah hiah giat8-siau5,hit chiong2e5 te7-chai5 goa2 chiu7 m7 tih, goa2 thinn-chai5 chiah beh tih. “a i koann7 kau3-ui7, chiu7-si7 thinn-chai5."
        ]
      ],
      "篇名": "天財合地財"
    }
  ]
}
