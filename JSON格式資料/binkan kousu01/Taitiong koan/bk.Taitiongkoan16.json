{
  "作者": "易忠義",
  "出版年": "1997",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "講春木仔子啦，啊老父去睏彼个五間尾，啊過年暗，過年暗啊彼个老父行一定愛用米籃，古早坐咧米籃內，啊用扛，扛來食。啊一暗，過年二十九暗，這个老父佇彼一直等，等講：「哇，eng5暗子卜來扛我去」，大子講：「第二的會去啦。」第二的講：「大子會去啦。」大子麼講：「無，第三的麼會去扛。」第三的講：「大子應該去扛啊！」第三的講：「抑無第四的麼會去扛啊！」普通攏麼五、六个子咧，伊講：「啊六个[貝+親]彩麼愛一个去扛，扛來這个圍爐。」講歸尾，六个攏無去扛啊，老父彼過年暗chuann5餓死啊。這就是「濟子餓死父」就是對遮來的。",
          "kong2 Chhun-bok8-a2 in kiann2 lah, a lau7-pe7 khi3 khun3 hit e5 gou7-keng-be2, a koe3-ni5-am3, koe3-ni5-am3 a in hit e5 lau7-pe7 be7 kiann5 it-teng7 ai3 iong7 bi2-na5, kou2-cha2 che7 leh bi2-na5 lai7, a iong7 kng, kng lai5 chiah8. a chit8 am3, koe3-ni5 ji7-chap8-kau2 am3, chit e5 lau7-pe7 ti7 hia it-tit8 tan2, tan2 kong2:  “oah, eng5-am3 kiann2 beh lai5 kng goa2 khi3” , toa7-kiann2 kong2: “te7-ji7--e5 e7 khi3--lah.” te7-ji7--e5 kong2: “toa7-kiann2 e7 khi3--lah.” toa7-kiann2 ma7 kong2: “bo5, te7-sann--e5 ma7 e7 khi3 kng. “te7-sann--e5 kong2: “toa7-kiann2 eng-kai khi3 kng ah!”  te7-sann--e5 kong2: “a2 bo5 te7-si3--e5 ma7 e7 khi3 kng ah!” phou2-thong long2 ma7 gou7, lak8 e5 kiann2 leh, i kong2: “a lak8 e5 chhin3-chhai2 ma7 ai3 chit8 e5 khi3 kng, kng lai5 chit e5 ui5-lou5.” kong2 kui-boe2, lak8 e5 long2 bo5 khi3 kng ah, lau7-pe7 he koe3-ni5-am3 choann5 go7-si2 ah. che chiu7-si7 “che3 kiann2 go7-si2 pe7” chiu7-si7 tui3 chia lai5 e5."
        ]
      ],
      "篇名": "濟子餓死父"
    }
  ]
}
