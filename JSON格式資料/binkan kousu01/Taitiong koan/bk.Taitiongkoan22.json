{
  "作者": "黃逢煊",
  "出版年": "1992",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "今也來講一个有錢合無錢呼。人講好額人講落石板都會曲講有影安呢。我講一个趣味趣味的。",
          "chit-ma2 lai5 kong2 chit8 e5 u7 chinn5 kap bo5 chinn5 honnh. lang5 kong2 ho2-giah8-lang5 kong2 lak chioh8-pan2 to e7 khiau kong2 u7-iann2 an2-ni. goa2 kong2 chit8 e5 chhu3-bi7 chhu3-bi7 e5."
        ],
        [
          "一个卜上京考校，呀真成散。伊講當無安呢啦，來出帖仔，來請這的號做人士呼，來講號做，一寡彼的、趁一寡彼的、像咱今也講，卜做好事講出帖仔出去亦麼好趁一寡錢，開賸的擱做所費安呢。啊伊人就成散，啊一个刣豬仔，啊名就攏記得，到安呢就好啦。啊刣豬仔就講三个啦，牽手啊合查某子啊合伊安呢。彼人成好安呢，啊伊講：「若安呢，我共你鬥腳手幫忙安呢。豬肉來我遮呼，我通賒你。」安怎樣安呢，辦三支桌。啊人較散，講無人卜去予伊請，啊尾仔伊、刣豬仔彼三个講，牽手合伊，合一个查某子，三支桌三个坐，無，位就無人坐啊。將安呢講：「我共你出所費啦，通予你去啦！」啊伊就上京去。",
          "chit8 e5 beh chiunn7-kiann kho2-kau3, ia chin-chiann3 san3. i kong2 tann bo5 an2-ni lah, lai5 chhut thiap-a2, lai5 chhiann2 chit e5 ho7-cho3 jin5-su7 honnh, lai5 kong2 ho7-cho3, chit8 koa2 he e5, than3 chit8 koa2 he e5, chhiunn7 lan2 chit-ma2 kong2, beh choe3 ho2-su7 kong2 chhut thiap-a2 chhut--khi3 iah8 ma7 ho2 than3 chit8 koa2 chinn5, khui chhun--e5 koh choe3 sou2-hui3 an2-ni. a i lang5 to chiann5 san3, a chit8 e5 thai5 ti-a2, a mia5 chiu7 long2 be7-ki3-tit, kau3 an2-ni to7 ho2 lah. a thai5 ti-a2 chiu7 kong2 sann e5 lah, in khan-chhiu2 ia7 kap in cha-bou2-kiann2-a2 kap i an2-ni. in he lang5 chiann5 ho2 an2-ni, a i kong2: “na7 an2-ni, goa2 ka7 li2 tau3-kha-chhiu2 pang-bang5 an2-ni. ti-bah lai5 goa2 chia honnh, goa2 thang sia li2.” an2-chainn2-iunn7 an2-ni, pan7 sann ki toh. a lang5 khah san3, kong2 bo5 lang5 beh khi3 hou7 i chhiann2, a boe2--a2 i, thai5 ti-a2 hit sann e5 kong2, in khan-chhiu2 kap i, kap chit8 e5 cha-bou2-kiann2, sann ki toh in sann e5 che7, bo5, ui7 chiu7 bo5 lang5 che7--a. chiong an2-ni kong2: “goa2 ka7 li2 chhut sou2-hui3 lah, thang hou7 li2 khi3 lah!” a i chiu7 chiunn7-kiann khi3."
        ],
        [
          "呀老母啊，這个號做年節到啊，啊就得洗咱這个籠床啦呼，呀毋就去予這个貓鼠去咬一孔。啊逐个得洗彼查某人成濟，啊人若較散呼，講話那有啥人卜聽，講：「啊－，我的籠床擱去予貓鼠咬一孔[口+留]，啊當卜安怎炊粿？」彼講：「騙 [犬+肖]的。」呼，啊就得共罵：「你你你，貓鼠抑使咬籠床。」所以講人散就講話就無力，無愛聽伊。",
          "ia in lau7-bu2-a2, chit e5 ho7-cho3 ni5-cheh kau3 ah, a chiu7 teh se2 lan2 chit e5 lang5-sng5 lah honnh, ia m7 to7 khi3 hou7 chit e5 niau2-chhi2 khi3 ka7 chit8 khang. a tak8 e5 teh se2 he cha-bou2-lang5 chiann5 che7, a lang5 na7 khah san3 honnh, kong2-oe7 na2 u7 siann2 lang5 beh thiann, kong2: “ah－, goa2 e5 lang5-sng5 koh khi3 hou7 niau2-chhi2 ka7 chit8 khang lioh, a tann beh an2-choann2 chhoe koe2?” he kong2:  “phian3 siau2--e5.” houh, a to7 teh ka7 ma7:  “li2 li2 li2, niau2-chhi2 a2-sai2 ka7 lang5-sng5.” sou2-i2 kong2 lang5 san3 to7 kong2-oe7 chiu7 bo5 lat8, bo5 ai3 thiann i."
        ],
        [
          "當毋就昔也上京，三支桌可比刣豬仔三个共坐，攏無半个。狀元考轉來偌濟人哦，擱差不多卜辦卜成百支桌。逐个食飽啊，彼狀元就得講：「我安呢聽著講：貓鼠會咬石磨仔[口+留]。啊您這的呼安呢逐个是有影無影？」逐个講：「有影哦！有影哦」貓鼠會咬石磨仔講：「有影哦！有影哦！」安呢，貓鼠咬籠床講、人講：「騙[犬+肖]！」無人愛信。貓鼠咬石磨仔講：「有影！有影！」hoo2－，逐个攏講有影安呢。啊一个彼人就得看講，彼个亦無應講有影安呢。啊一个彼人就得看講，彼个亦無應講有影無應講無影，恬恬。伊的心肝底講：「騙[犬+肖]的，這貓鼠煞會咬石磨仔。」伊彼个人就是安呢。呀毋過，啥人講的，伊毋敢發言啊，彼就狀元咧[口+留]，卜發言？「彼的，當您安呢逐个好轉來啊。」啊尾仔彼个講，無講彼个：「你且[立+店]遮。」安呢。彼的就講：「哼！彼戇戇戇，狀元得講貓鼠咬石磨仔，伊無講有影，今也包害的、包害的、包害的！」安呢。啊人就tsong5仔轉去。轉去的時陣爾，伊就講：「彼喊伊留住彼？」逐个講：「彼哭父啊！絕對害的。總講一个狀元咧，敢作耍咧哦？」尾仔狀元就講：「你是有實在啦！你是有實在。」啊毋就賞伊偌濟錢。你這有實在啊，算講彼个人 扶人。Hoo2－，彼當陣仔當散，講貓鼠咬籠床講逐个講無愛信，講安怎講我今也講貓鼠咬彼石磨仔逐个講有影有影。",
          "tann m7 to7 hit-ma2 chiunn7-kiann, sann ki toh kho2-pi2 thai5 ti-a2 in sann e5 ka7 che7, long2 bo5 poann3 e5. chiong7-goan5 kho2--tng2-lai5 loa7 che7 lang5 ouh, koh chha-put-to beh pan7 beh chiann5-pah ki toh. tak8 e5 chiah8-pa2 ah, he chiong7-goan5 chiu7 teh kong2: “goa2 an2-ni thiann tioh8 kong2: niau2-chhi2 e7 ka7 chioh8-bo7-a2 lioh. a lin2 chit e5 honnh an2-ni tak8 e5 si7 u7-iann2 bo5-iann2?” tak8 e5 kong2:  “u7-iann2--ouh! u7-iann2--ouh” niau2-chhi2 e7 ka7 chioh8-bo7-a2 kong2: “u7-iann2--ouh! u7-iann2--ouh!” an2-ni, niau2-chhi2 ka7 lang5-sng5 kong2, lang5 kong2: “phian3-siau2!” bo5 lang5 ai3 sin3. niau2-chhi2 ka7 chioh8-bo7-a2 kong2:  “u7-iann2! u7-iann2!” hou2－, tak8 e5 long2 kong2 u7-iann2 an2-ni. a chit8 e5 he lang5 to7 teh khoann3 kong2, hit e5 ia7 bo5 in3 kong2 u7-iann2 an2-ni. a chit8 e5 he lang5 to7 teh khoann3 kong2, hit e5 iah8 bo5 in3 kong2 u7-iann2 bo5 in3 kong2 bo5-iann2, tiam7-tiam7. i e5 sim-koann teh kong2:  “phian3-siau2--e5, che niau2-chhi2 soah e7 ka7 chioh8-bo7-a2.” i hit e5 lang5 chiu7-si7 an2-ni. ia m7-koh, siann2 lang5 kong2 e5, i m7 kann2 hoat-gian5 ah, he chiu7 chiong7-goan5 teh lioh, beh hoat-gian5? “hit e5, tann lin2 an2-ni tak8 e5 ho2 tng2--lai5 ah.” a boe2--a2 hit e5 kong2, bo5 kong2 hit e5:  'li2 chhiann2 tiam3 chia.” an2-ni. hit e5 chiu7 kong2: “hng! he gong7 gong7 gong7, chiong7-goan5 teh kong2 niau2-chhi2 ka7 chioh8-bo7-a2, i bo5 kong2 u7-iann2, chit-ma2 pau hai7 e5, pau hai7 e5, pau hai7 e5!” an2-ni. a lang5 to7 chong5-a2 tng2--khi3. tng2--khi3 e5 si5-chun7 nih, i chiu7 kong2:  'he hiam2 i lau5 toa3 hia?” tak8 e5 kong2:  'he khau3-pe7 ah! choat8-tui3 hai7 e5. chong2-kong2 chit8 e5 chiong7-goan5 leh, kam2 choe3 sng2 leh ouh?” boe2--a2 chiong7-goan5 chiu7 kong2: “li2 si7 u7 sit8-chai7 lah! li2 si7 u7 sit8-chai7.” a m7 to7 siunn2 i loa7 che7 chinn5. li2 che u7 sit8-chai7 ah, sng3-kong2 hit e5 lang5 be7 phou5--lang5. Hou2－, hit-tang-chun7-a2 tann soann3, kong2 niau2-chhi2 ka7 lang5-sng5 kong2 tak8 e5 kong2 bo5 ai3 sin3, kong2 an2-choann2 kong2 goa2 chit-ma2 kong2 niau2-chhi2 ka7 he chioh8-bo7-a2 tak8 e5 kong2 u7-iann2 u7-iann2."
        ],
        [
          "人生就是安呢。有錢講話人講：「hoo2，喝水會堅凍。」就是安呢。散鄉人仔講話，有情理若無情理。當像咱今也，像阮這个老歲仔若合少年的得講，咱實在卜講啊就有影歷史安怎爾：「嘐漦的啦，老歲仔嘐漦的啦！」就是像安呢，變做無言去啊，變做安呢，所以咱人呼，毋通安呢。你若講，彼籠床彼就貓鼠會彼柴的[口+留]；貓鼠會咬石磨仔彼就嘐漦的，呀毋過伊就狀元咧，你有法度？這款的工課是安呢啦。",
          "jin5-seng chiu7-si7 an2-ni. u7-chinn5 kong2-oe7 lang5 kong2: “hou2, hoah chui2 e7 kian-tang3.” chiu7-si7 an2-ni. san3-hiong-lang5-a2 kong2-oe7, u7 cheng5-li2 na7 bo5 cheng5-li2. tann chhiunn7 lan2 chit-ma2, chhiunn7 gun2 chit e5 lau7-hoe3-a2 na7 kap siau3-lian5 e5 teh kong2, lan2 sit8-chai7 beh kong2 ia2 to7 u7-iann2 lek8-su2 an2-choann2 nih: “hau-siau5--e5 lah, lau7-hoe3-a2 hau-siau5--e5 lah!” chiu7-si7 chhiunn7 an2-ni, pinn3-choe3 bo5-gian5 khi3--ah, pinn3-choe3 an2-ni, sou2-i2 lan2 lang5 honnh, m7 thang an2-ni. li2 na7 kong2, he lang5-sng5 he chiu7 niau2-chhi2 e7 he chha5--e5 lioh; niau2-chhi2 e7 ka7 chioh8-bo7-a2 he chiu7 hau-siau5--e5, ia m7-koh i chiu7 chiong7-goan5 leh, li2 u7 hoat-tou7? chit khoan2 e5 khang-khoe3 si7 an2-ni lah."
        ],
        [
          "狀元坐轎轉來佇路裡，刣豬仔來迎接伊，狀元講：「這就恩公，咱人若無這个呼，咱當上京考校。」呀彼狀元坐的轎愛落來予彼刣豬仔坐，刣豬仔伊就堪得啊，佇彼就去予煞死。啥人講的，彼一粒星的人敢會使你講[貝+親]彩人去坐的。",
          "chiong7-goan5 che7 kio7 tng2 lai5 ti7 lou7--nih8, thai5 ti-a2 lai5 ngia5-chih i, chiong7-goan5 kong2: “che to7 un-kong, lan2 lang5 na7 bo5 chit e5 honnh, lan2 be7 tang3 chiunn7-kiann kho2-kau3.” ia he chiong7-goan5 che7 e5 kio7 ai3 loh8 lai5 hou7 he thai5 ti-a2 che7, thai5 ti-a2 i chiu7 be7-kham--tit ah, ti7 hia chiu7 khi3 hou7 soah si2. siann2 lang5 kong2 e5, hit chit8 liap8 chhinn e5 lang5 kam2 e7-sai2 li2 kong2 chhin3-chhai2 lang5 khi3 che7 e5."
        ]
      ],
      "篇名": "貓鼠咬石磨"
    }
  ]
}
