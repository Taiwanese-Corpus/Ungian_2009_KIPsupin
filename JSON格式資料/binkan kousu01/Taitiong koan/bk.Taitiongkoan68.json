{
  "作者": "吳榮發",
  "出版年": "1996",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "土地公eh，土地公伯仔，人較公道，啊講：「世間著逐个攏予好額人，好趁食，較、較好生活。」啊土地婆較甕肚，講：「土地公伯仔，啊你逐个攏好額呼？」伊講：「好額較好啊！」啊土地公婆仔講：「毋好啦，著亦有好額，亦有散。著好額富上天，啊散、散到無片瓦仔，若干若講無立地、無立地的所在呼，若干若講，無、無通食，無，做乞食呼。」",
          "Thou2-ti7-kong eh, Thou2-ti7-kong peh-a2, lang5 khah kong-to7, a kong2: “se3-kan tioh8 tak8 e5 long2 hou7 ho2-giah8-lang5, ho2 than3-chiah8, khah, khah ho2 seng-oah8.” a Thou2-ti7-po5 khah ang3-tou7, kong2: “Thou2-ti7-kong peh-a2, a li2 tak8 e5 long2 ho2-giah8 honnh?” i kong2: “ho2-giah8 khah ho2 ah!” a Thou2-ti7-kong po5-a2 kong2: “m7 ho2 lah, tioh8 ia7 u7 ho2-giah8, ia7 u7 san3. tioh8 ho2-giah8 pu3 chiunn7-thinn, a san3, san3 kah bo5 phian3-oa2-a2, na7 kan-na7 kong2 bo5 lip8 te7, bo5 lip8 toe7 e5 sou2-chai7 honnh, na7 kan-na7 kong2, bo5, bo5 thang chiah8, bo5，choe3 khit-chiah8 honnh.”"
        ],
        [
          "啊講安呢uan5-a2是有理啦，啊但是這、咱這福德祠呼，攏有奉侍土地公伯仔，無奉侍土地婆，土地婆較甕肚，啊但是甕肚伊uan5-a2有一點。有一日咧，土地公伯查某子卜、卜出嫁咧，逐个好額人，煞叫無扛轎仔啦，姑不將，土地、土地、土地公伯仔合土地婆二个落去扛。",
          "a kong2 an2-ni oan5-a2 si7 u7-li2 lah, a tan7-si7 che, lan2 che Hok-tek-su5 honnh, long2 u7 hong7-sai7 Thou2-ti7-kong peh-a2, bo5 hong7-sai7 Thou2-ti7-po5, Thou2-ti7-po5 khah ang3-tou7, a tan7-si7 ang3-tou7 i oan5-a2 u7 chit8 tiam2. u7 chit8 jit8 leh, Thou2-ti7-kong peh in cha-bou2-kiann2 beh, beh chhut-ke3 leh, tak8 e5 ho2-giah8-lang5, soah kio3 bo5 kng kio7-a2 lah, kou-put-chiong, Thou2-te7, Thou2-te7, Thou2-ti7-kong peh-a2 kap Thou2-ti7-po5 nng7 e5 loh8 khi3 kng."
        ],
        [
          "啊這咱這土地公ne，福德正神呼，人俗語有講：「路頭路尾、田頭田尾土地公」，啊福德正神土地公伯仔呼，這，我今也是卜講這呼，欺貧重富，安怎這是神話的故事。",
          "a che lan2 che Thou2-ti7-kong ne, Hok-tek-cheng3-sin5 honnh, lang5 siok8-gu2 u7 kong2: “lou7-thau5 lou7-be2, chhan5-thau5 chhan5-boe2 Thou2-ti7-kong”, a Hok-tek-cheng3-sin5 Thou2-ti7-kong peh-a2 honnh, che, goa2 chit-ma2 si7 beh kong2 che honnh, khi pin5 tiong7 pu3, an2-choann2 che si7 sin5-oe7 e5 kou3-su7."
        ],
        [
          "安怎欺貧重富咧，就是一个艱苦人，〔辛苦人家，安呢拍拼買一个花矸來，來謝這福德祠，啊彼農業社會呼，攏毋捌字，無寫。啊一个一个阿九舍啦，好額人啊舍，講：「啊你散人豈有才調？啊你、你、你、你就彼趁食人，啊我好額人毋才有才調。」呼，氣一下，這、這散人呼無名火起，講：「無來叫土地公伯仔主持公道。」共跋[片+不]的結果，這土地公伯仔彼陣[片+不]講是好額人，這好額人叩謝的，合散人無關。",
          "an2-choann2 khi pin5 tiong7 pu3 leh, chiu7-si7 chit8 e5 kan-khou2-lang5,〔sin-khou2 jin5-ke, an2-ni phah-piann3 be2 chit8 e5 hoe-kan lai5, lai5 sia7 che Hok-tek-su5, a he long5-giap8 sia7-hoe7 honnh, long2 m7 bat li7, bo5 sia2. a chit8 e5 chit8 e5 a-kau2-sia3 lah, ho2-giah8-lang5 a-sia3, kong2: “a li2 san3-jin5 kiam2 u7 chai5-tiau7? a li2, li2, li2, li2 chiu7 he than3-chiah8-lang5, a goa2 ho2-giah8-lang5 m7 chiah u7 chai5-tiau7.” houh，khi3 chit8-e7, che, che san3-lang5 honnh bo5-beng5-hoe2 khi2, kong2: “bo5 lai5 kio3 Thou2-ti7-kong peh-a2 chu2-chhi5 kong-to7.” ka7 poah8-poe e5 kiat-ko2, che Thou2-ti7-kong peh-a2 hit chun7 poe kong2 si7 ho2-giah8-lang5, che ho2-giah8-lang5 khou3-sia7 e5, kap san3-lang5 bo5 koan."
        ],
        [
          "呼，散人氣一下，有一日啊，這土地公，這、這號做愈想愈氣，這花瓶共伊挵破，啊同時，土地這土地公伯仔共掞出去外口，啊這、這福德祠呼，放火予燒。啊燒，燒的結果的時，逐个講：「啊！成聖，這、這發生火警，這土地公伯仔，擱真phu2出外口。」呼，啊這福德祠愈起愈大間。",
          "houh，san3-lang5 khi3 chit8-e7, u7 chit8 jit8 ah, che Thou2-ti7-kong, che, che ho7-cho3 ju2 siunn7 ju2 khi3, chit hoe-pan5 ka7 i long3 phoa3, a tong5-si5, Thou2-te7 che Thou2-ti7-kong peh-a2 ka7 tan3 chhut khi3 goa7-khau2, a che, che Hok-tek-su5 honnh, pang3-hoe2 hou7 sio. a sio, sio e5 kiat-ko2 e5 si5, tak8 e5 kong2: “ah! chiann5 siann3, che, che hoat-seng hoe2-keng2, che Thou2-ti7-kong peh-a2, koh chin phu2 chhut goa7-khau2.” houh, a che Hok-tek-su5 lu2 khi2 lu2 toa7 keng."
        ]
      ],
      "篇名": "土地公的故事"
    }
  ]
}
