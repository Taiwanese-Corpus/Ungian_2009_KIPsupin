{
  "作者": "周煌",
  "出版年": "1996",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "有一位彼、彼外位仔的人來、來、地理仙仔來共看啦，啊看看咧，啊就講輝窰埔仔地理[禾+黑]，啊看看咧，三看四看講，輝窰埔仔地理無講真理想啦，呼啊三看四看才去看著彼、彼个轉越角彼，輝窰埔仔溜落去彼，溜落去彼，有一个地理啦，彼个看命仙仔去看著彼个地理啦呼，啊一下看咧，講：「哦，這个、這个、這个地理活的[口+留]，活地理，這若葬落去到地呼，彼、彼富退。」呼，啊當毋就，啊就就安呢毋就、就來講：「抑無安呢無葬住遮就好。」安呢啦呼。",
          "u7 chit8 ui7 he, he goa7-ui7-a2 e5 lang5 lai5, lai5, toe7-li2 sian-a2 lai5 ka7 khoann3 lah, a khoann3-khoann3 leh, a chiu7 kong2 hui-io5 pou-a2 te7-li2 be7 bai2, a khoann3-khoann3 leh, sann khoann3 si3 khoann3 kong2, hui-io5 pou-a2 te7-li2 bo5 kong2 chin li2-siong2 lah, hou-a sann khoann3 si3 khoann3 chiah khi3 khoann3 tioh8 he, hit e5 tng2 oat8-kak hia, hui-io5 pou-a2 liu loh8 khi3 hia, liu loh8 khi3 hia, u7 chit8 e5 te7-li2 lah, hit e5 khoann3-mia7-sian-a2 khi3 khoann3 tioh8 hit e5 te7-li2 lah honnh, a chit8-e7 khoann3 leh, kong2: “ouh, chit e5, chit e5, chit e5 te7-li2 oah8--e5 lioh, oah8 te7-li2, che na7 chong3 loh8 khi3 kau3-te3 honnh, he, he pu3 be7 the3.” houh, a tann m7 to7, a to7 to7 an2-ni m7 to7, chiu7 lai5 kong2: “a2-bo5 an2-ni bo5 chong3 toa3 chia to7 ho2.” an2-ni lah honnh."
        ],
        [
          "啊就安呢就做落去毋，啊地理毋就去予得著啊毋，啊風水做落去就予得著啊。啊得著的時陣，有影，hoo2，本來經濟無講介好哦，啊得著這个地理爾爾，就安呢直直發達起來。哦，啊發達起來，啊今也若、彼的子孫仔有講，若有影成實赫好會彼號呼，伊，若見來培墓呼，攏卜請這庄頭啦——算講請咱輝窰的，較早號做輝窰啦，較早號做輝窰——卜請咱這庄頭的人安呢啦。哦，啊若見清明攏有一支彼樣的竹仔起來，彼支竹仔就是草囷的彼支中心啦。咱較早彼草囷墓攏愛一支竹仔做中央，啊才直直疊直直疊疊起來，安爾啦——這你可能較無看，這你曉的款，今也就無草囷啊，今也攏燒燒掉啊——呼，啊這、呀逐年就號做是見清明攏有彼號啊、啊就來培墓啦，呼啊培墓就請、請咱這个輝窰遮的人啦，逐口竈就攏有請啦呼，攏有請人毋，算講有送物件就著啦，逐口竈攏有啦，呼。啊較早的經濟 [禾+黑]啊，就有一个物件就逐个麼安呢歡喜到咧。",
          "a to7 an2-ni to7 cho3--loh8-khi3 m7, a te7-li2 m7 to7 khi3 hou7 tit tioh8 ah m7, a hong-sui2 choe3--loh8-khi3 chiu7 hou7 tit tioh8 ah. a tit tioh8 e5 si5-chun7, u7-iann2, hou2, pun2-lai5 keng-che3 bo5 kong2 kai3 ho2--ouh, a tit tioh8 chit e5 te7-li2 nia7-nia7, chiu7 an2-ni tit8-tit8 hoat-tat8--khi2-lai5. ouh, a hoat-tat8--khi2-lai5, a chit-ma2 na7, in hit e5 kiann2-sun-a2 u7 kong2, na7 u7-iann2 chiann5-sit8 hiah ho2 e7 hit ho7 honnh, i, na7 kinn3 lai5 poe7-bong7 honnh, long2 beh chhiann2 in che chng-thau5 lah—— sng3 kong2 chhiann2 lan2 hui-io5 e5, khah cha2 ho7-cho3 hui-io5 lah, khah cha2 ho7-cho3 hui-io5—— beh chhiann2 lan2 chit chng thau5 e5 lang5 an2-ni lah. ouh, a na7 kinn3 chheng-beng5 long2 u7 chit8 ki hit iong7 e5 tek-a2 khi2--lai5, hit ki tek-a2 chiu7-si7 chhau2-khun5 e5 hit ki tiong-sim lah. lan2 khah cha2 he chhau2-khun5 bong7 long2 ai3 chit8 ki tek-a2 choe3 tiong-ng, a chiah tit8-tit8 thiap8 tit8-tit8 thiap8-thiap8--khi2-lai5, an2-ni lah —— che li2 kho2-leng5 khah bo5 khoann3, che li2 be7 hiau2 e5 khoan2, chit-ma2 to7 bo5 chhau2-khun5 ah, chit-ma2 long2 sio-sio-tiau7 ah——honnh, a che, ia tak8 ni5 chiu7 ho7-cho3 si7 kinn3 chheng-beng5 long2 u7 hit-ho7 ah, a to7 lai5 poe7-bong7 lah, hou ah poe7-bong7 chiu7 chhiann2, chhiann2 lan2 chit e5 hui-io5 chia e5 lang5 lah, tak8 khau2 chau3 chiu7 long2 u7 chhiann2 lah honnh, long2 u7 chhiann2 lang5 m7, sng3 kong2 u7 sang3 mih8-kiann7 chiu7 tioh8 lah, tak8 khau2 chau3 long2 u7 lah, honnh. a khah cha2 e5 keng-che3 bai2 ah, chiu7 u7 chit8 e5 mih8-kiann7 chiu7 tak8 e5 ma7 an2-ni hoann-hi2 kau3 leh."
        ],
        [
          "啊有一年啊，猶然、足濟年啊啦，成久啊，逐年攏有啦。有一年，干若講差不多干若伊的福運到彼爾爾，抑是啥貨，彼是毋知影。有一年抵仔一个羅漢腳仔，伊干若講出外去，彼日抵仔無佇厝裡，啊彼个、彼个請無著啦，啊彼个、彼个成毋甘願啦，「使您khah！您逐个有，啊我的額你就無共我攢。」呼，啊伊就毋知影咧，較早那有知影講厝裡有佇咧，啊麼無講赫彼號，伊彼陣仔就算講彼號就直直分、直直分，安呢啦。啊彼就就安呢拾恨啊毋，講：「好！好！好！你甲會安呢爾爾！」伊卜共報復。",
          "a u7 chit8 ni5 ah, oan5-a2, chiok che7 ni5 ah lah, chiann5 ku2 ah, tak8 ni5 long2 u7 lah. u7 chit8 ni5, kan-na7 kong2 chha-put-to kan-na7 i e5 hok-un7 kau3 hia nia7-nia7, a2 si7 siann2-hoe3, he si7 m7 chai-iann2. u7 chit8 ni5 tu2-a2 chit8 e5 lo5-han3-kha-a2, i kan-na7 kong2 chhut-goa7 khi3, hit jit8 tu2-a2 bo5 ti7 chhu3--nih8, a hit e5, hit e5 chhiann2 bo5 tioh8 lah, a hit e5, hit e5 chiann5 m7 kam-goan7 lah, “sai2 lin2 khah! lin2 tak8 e5 u7, a goa2 e5 giah8 li2 chiu7 bo5 ka7 goa2 chhoan5.” honnh, a i chiu7 m7 chai-iann2 leh, khah cha2 na2 u7 chai-iann2 kong2 in chhu3--nih8 u7 ti7--leh, a ma7 bo5 kong2 hiah hit ho7, i hit-chun7-a2 chiu7 sng3 kong2 hit ho7 chiu7 tit8-tit8 hun, tit8-tit8 hun, an2-ni lah. a he to7 to7 an2-ni khioh-hin7--a m7, kong2: “ho2! ho2! ho2! li2 kah e7 an2-ni nia7-nia7!” i beh ka7 po3-hok8."
        ],
        [
          "就安呢、彼、有一工的彼號哩爾爾，伊就對彼、彼个伊的風水彼呼，伊彼浮攏真早就浮的款安呢，伊就、創石頭去共釘倒落去啊，算講伊卜浮起來伊擱共釘倒落去就著啦，啊釘一下將仔敗去啊，將安爾彼年來就無啊咧，啊無將安呢就直直敗，彼草囷墓就破啊，啊今也煞過去啊，你無看無啥會彼號啊。",
          "chiu7 an2-ni, he, u7 chit8 kang e5 hit ho7-lih nia7-nia7, i chiu7 tui3 he, hit e5 i e5 hong-sui2 hia honnh, i he phu5 long2 chin cha2 chiu7 phu5 e5 khoan2 an2-ni, i chiu7, chhong3 chioh8-thau5 khi3 ka7 teng3 to2--loh8-khi3 ah, sng3 kong2 i beh phu5--khi2-lai5 i koh ka7 teng3 to2 loh8--khi3 chiu7 tioh8 lah, a teng3 chit8 e7 chiong-a pai7--khi3 ah, chiong an2-ni hit ni5 lai5 chiu7 bo5 ah leh, a bo5 chiong an2-ni to7 tit8-tit8 pai7, he chhau2-khun5-bong7 to7 phoa3 ah, a chit-ma2 soah koe3--khi3 ah, li2 bo5 khoann3 bo5 siann2 e7 hit ho7 ah."
        ]
      ],
      "篇名": "草囷墓的故事(一)"
    }
  ]
}
