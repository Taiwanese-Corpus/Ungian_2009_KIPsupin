{
  "作者": "林達標",
  "出版年": "1994",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "媽祖毋是一个爾爾。照伊得講，是講二个啦，呼，啊伊uan5-a2姓林，安呢。",
          "Ma2-chou2 m7 si7 chit8 e5 nia7-nia7. chiau3 i teh kong2, si7 kong2 nng7 e5 lah, honnh, a i oan5-a2 sinn3 Lim5, an2-ni."
        ],
        [
          "安怎姓林？媽祖二个啦。媽祖，當時的大陸呼，若卜考校呼，就愛去福州，啊彼个舉人一个阿姑，住佇teh福州，嫁佇teh福州，啊伊來，等卜考，住佇阿姑彼。伊這个囝仔呼，煞含阿姑內底一个佣人，咱這古早講「查某仔」，今也是講內底「新婦仔」呼，煞含伊有關係，含伊有關係彼陣仔考無稠。",
          "an2-choann2 sinn3 Lim5? Ma2-chou2 nng7 e5 lah. Ma2-chou2, tong-si5 e5 tai7-liok8 honnh, na7 beh kho2-kau3 honnh, chiu7 ai3 khi3 Hok-chiu, a hit e5 ki2-jin5 in chit8 e5 a-kou, toa3 ti7 teh Hok-chiu, ke3 ti7 teh Hok-chiu, a i lai5, tan2 beh kho2, toa3 ti7 in a-kou hia. i chit e5 gin2-a2 honnh, soah ham5 in a-kou lai7-te2 chit8 e5 iong7-lang5, lan2 che kou2-cha2 kong2 “cha-bou2-kan2-a2” , chit-ma2 si7 kong2 in lai7-te2 “sim-pu7-a2” honnh, soah ham5 i u7 koan-he7, ham5 i u7 koan-he7 hit-chun7-a2 kho2 bo5 tiau5."
        ],
        [
          "考無稠轉去，哇！彼个查某囝仔，腹肚一日一日大，內底人就問伊講：「啊，妳腹肚……你是安呢共我拍歹這號……」伊講：「啊……您孫仔咧！」",
          "kho2 bo5 tiau5 tng2--khi3, oah! hit e5 cha-bou2 gin2-a2, pak-tou2 chit8 jit8 chit8 jit8 toa7, in lai7-te2 lang5 to7 mng7 i kong2: “a, li2 pak-tou2 …… li2 si7 an2-ni ka7 goa2 phah-phai2 chit ho7 ……” i kong2: “a……lin2 sun-a2 leh!”"
        ],
        [
          "伊講：「阮孫仔好額人，看kah妳這號查某仔人，那有著啦？」直共……煞共逼去自殺去。呼，自安呢自殺去。",
          "i kong2: “goan2 sun-a2 ho2-giah8-lang5, khoann3 kah li2 chit ho7 cha-bou2-kan2-a2 lang5, na2 u7 tioh8 lah?” tit8 ka7……soah ka7 pek khi3 chu7-sat khi3. honnh, chu7 an2-ni chu7-sat khi3."
        ],
        [
          "彼个，彼个擱去娶，轉去就去娶一个。若暗，啊伊這个查某，變做一个真水的查某，去窗仔門共叫，叫講你講卜共我創啥，那無，那無來啊？安呢啦。當無，一个啊呼，擱去娶一个uan5-a2照常，uan5-a2安呢，uan5-a2擱去共叫。嘿……娶這水的會安呢咧，不如，毋好咧，去田佃彼，看著田佃一个查某子，脚大猶擱貓，擱大欉。伊講：「哦！這个好，這个看會……。」娶轉去，uan5-a2安呢啦，娶轉去uan5-a2來，uan5-a2共叫。唉！安呢這是……這的確有啥貨來得彼號。",
          "hit e5, hit e5 koh khi3 chhoa7, tng2--khi3 chiu7 khi3 chhoa7 chit8 e5. na7 am3, a i chit e5 cha-bou2, pian3-choe3 chit8 e5 chin sui2 e5 cha-bou2, khi3 thang-a2-mng5 ka7 kio3, kio3 kong2 li2 kong2 beh ka7 goa2 chhong3 siann2, na2 bo5, na2 bo5 lai5 ah? an2-ni lah. tann bo5, chit8 e5 ah honnh, koh khi3 chhoa7 chit8 e5 oan5-a2 chiau3-siong5, oan5-a2 an2-ni, oan5-a2 koh khi3 ka7 kio3. heh…… chhoa7 che sui2 e5 e7 an2-ni leh, put-ju5, m7 ho2 leh, khi3 in chhan5-tian7 hia, khoann3 tioh8 in chhan5-tian7 chit8 e5 cha-bou2-kiann2, kha toa7 iau2 koh niau, koh toa7-chang5. i kong2: “ouh! chit e5 ho2, chit e5 khoann3 e7…….” chhoa7--tng2-khi3, oan5-a2 an2-ni lah, chhoa7--tng2-khi3 oan5-a2 lai5, oan5-a2 ka7 kio3. ai! an2-ni che si7 ……che tek-khak u7 siann2-hoe3 lai5 teh hit ho7."
        ],
        [
          "好！卜創彼銅針，烏狗血共伊祭囉呼，啊自安呢無來。",
          "ho2! beh chhong3 he tang5-chiam, ou-kau2 huih ka7 i che3 loh honnh, a chu7 an2-ni bo5 lai5."
        ],
        [
          "無來，就含彼个田佃的查某子，有結婚呼，毋就生一个查甫的，今也來佇得福州這姑婆遮，uan5-a2來遮佇得等考。",
          "bo5 lai5, chiu7 ham5 in hit e5 chhan5-tian7 e5 cha-bou2-kiann2, u7 kiat-hun honnh, m7 to7 senn chit8 e5 cha-pou--e5, chit-ma2 lai5 ti7 teh Hok-chiu che kou-po5 chia, oan5-a2 lai5 chia ti7 teh tan2 kho2."
        ],
        [
          "啊彼日到科期，得卜考呼，古早的科場，是講四面攏用封條封起來，啊彼主考官就愛祝天，有恩愛報恩，有仇報仇，安呢啦。",
          "a hit jit8 kau3 khe ki5, teh beh kho2 honnh, kou2-cha2 e5 khe-tiunn5, si7 kong2 si3 bin7 long2 iong7 hong-tiau5 hong--khi2-lai5, a he chu2-kho2-koann chiu7 ai3 chiok thinn, u7 un ai3 po3 in, u7 siu5 po3 siu5, an2-ni lah."
        ],
        [
          "啊彼一間一間，各人佇得寫考卷呼，得寫考卷啦，彼个出現，彼款卜掠去，卜掠這个子，安呢啦。",
          "a he chit8 keng chit8 keng, kok-lang5 ti7 teh sia2 kho2-koan3 honnh, teh sia2 kho2-koan3 lah, hit e5 chhut-hian7, hit khoan2 beh liah8 khi3, beh liah8 in chit e5 kiann2, an2-ni lah."
        ],
        [
          "啊伊這讀冊，伊uan5-a2無驚哦。彼个筆舉咧，呼，紅胭朱筆舉咧講：「慢且是，妳若卜掠，妳愛有一个理由，呼，我會乖乖予妳掠。」安呢啦，啊伊才得講予聽，講：「您老父呼，就是來佗位，uan5-a2來佗、來佗，安怎樣、安怎樣……」，khok8，著緊跪落去，一聲共伊叫「老母」安呢，伊認伊做老母安呢呼，啊看卜安怎掠？無卜掠呼，啊伊講：「卜愛掠！」伊講：「好！予你掠！」啊掠……掠落，嘴一聲叫伊「老母」，跪咧啊，安怎掠？呼！啊伊才講：安呢啦，創一个兩全其美啦，妳掠，啊伊亦會當出中呼，伊共伊做七七四十九日的功鼓，呼，啊，共妳安呢……妳才號做彼號……看安呢好毋？伊講毋過……許可文憑就安呢。伊講妳轉去，妳回覆，若是毋好你才來掠，啊若是好，才做好呼。",
          "a i che thak8-chheh, i oan5-a2 bo5 kiann ou5. hit e5 pit giah8 leh, honnh, ang5-ian chu pit giah8 leh kong2: “ban7-chhiann2-si7, li2 na7 beh liah8, li2 ai3 u7 chit8 e5 li2-iu5, honnh, goa2 e7 koai-koai hou7 li2 liah8.” an2-ni lah, a i chiah teh kong2 hou7 thiann, kong2: “lin2 lau7-pe7 honnh, chiu7-si7 lai5 to2-ui7, oan5-a2 lai5 to2, lai5 to2, an2-chainn2-iunn7, an2-chainn2-iunn7 ……”, khok8, tioh8 kin2 kui7--loh8-khi3, chit8 siann ka7 i kio3 “lau7-bu2” an2-ni, i jin7 i choe3 lau7-bu2 an2-ni honnh, a khoann3 beh an2-choann2 liah8? bo5 beh liah8 honnh, a i kong2: “beh ai3 liah8!” i kong2: “ho2! hou7 li2 liah8!” a liah8 …… liah8 be7 loh8, chhui3 chit8 siann kio3 i “lau7-bu2” , kui7--leh ah, an2-choann2 liah8? honnh! a i chiah kong2: an2-ni lah, chhong3 chit8 e5 liong2-choan5-ki5-bi2 lah, li2 be7 liah8, a i ia7 e7 tang3 chhut tiong honnh, i ka7 i choe3 chhit chhit si3-chap8-kau2 jit8 e5 kang kou2, honnh, a, ka7 li2 an2-ni…… li2 chiah ho7-cho3 hit ho7 …… khoann3 an2-ni ho2 m7? i kong2 m7-koh…… hu2-kho2 bun5-pin5 chiu7 an2-ni. i kong2 li2 tng2--khi3, li2 hoe5-hok, na7 si7 m7 ho2 li2 chiah lai5 liah8, a na7 si7 ho2, chiah choe3 ho2 honnh."
        ],
        [
          "啊，轉去，彼，彼好囉，你甲有彼个量，無愛掠呼。好！啊這个結sai考著第二名。若無，伊是第四、五名哦，伊有變孝子咧，啊第四、五名。",
          "a, tng2--khi3, he, he ho2--loh, li2 kah u7 hit e5 liong7, bo5 ai3 liah8 honnh. ho2! a chit e5 kiat-sai kho2 tioh8 te7-ji7 mia5. na7 bo5, i si7 te7-si3, gou7 mia5-ouh, i u7 pian3 hau3-chu2 leh, a te7-si3, gou7 mia5."
        ],
        [
          "啊自安呢中轉來，啊轉來，企旗祭祖，共做七七四十九日的功鼓。啊奏，才各縣各縣呼，行文講，彼个老母、老父是安怎，老母，安呢啦。啊才自安呢天庭，伊講當允准啊呼，啊……你到差不多呼，第幾坎的安呢啾，安呢幾名的呼，啊伊得卜去天庭，卜調去做媽祖。毋才講媽祖有兩个，啊彼uan5-a2是姓林，安呢。",
          "a chu7 an2-ni tiong tng2--lai5, a tng2--lai5, khia7 ki5 che3-chou2, ka7 cho3 chhit chhit si3-chap8-kau2 jit8 e5 kang kou2. a chau3, chiah kok koan7 kok koan7 honnh, heng5-bun5 kong2, in hit e5 lau7-bu2, lau7-pe7 si7 an2-choann2, in lau7-bu2, an2-ni lah. a chiah chu7 an2-ni thian-teng5, i kong2 tann un2-chun2--a honnh, a…… li2 kau3 chha-put-to honnh, te7 kui2 kham2 e5 an2-ni-chhiu, an2-ni kui2 mia5 e5 honnh, a i teh beh khi3 thian-teng5, beh tiau7 khi3 cho3 Ma2-chou2. m7 chiah kong2 Ma2-chou2 u7 nng7 e5, a he oan5-a2 si7 sinn3 Lim5, an2-ni."
        ]
      ],
      "篇名": "媽祖有二个"
    }
  ]
}
