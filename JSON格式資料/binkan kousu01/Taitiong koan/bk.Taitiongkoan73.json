{
  "作者": "周生",
  "出版年": "1995",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "李厝墓彼就是先生來共牽的啦，牽講彼門風水，彼地理真好啦，會出舉人啦，呼，會出[敖^力]人啦，呼。啊當毋就共……啊先生uan5-a2摻伊呼，摻彼主人呼哦：「這門風水我共你做落，我會青瞑，你著愛飼我一世人。」答應伊：「好啊！」無伊無愛啊。啊伊講，等到……這門風水毋是隨時做就隨發啊，幾年後伊才會發啊，啊若發的時陣，伊就青瞑啊，伊著愛飼伊囉啦。伊煞共講好啊。",
          "Li2-chhu3 bou7 he chiu7-si7 sian-sinn lai5 ka7 khan--e5 lah, khan kong2 hit mng5 hong-sui2, he te7-li2 chin ho2 lah, e7 chhut ki2-jin5 lah, houh, e7 chhut gau5-lang5 lah, houh. a tann m7 to7 ka7……a sian-sinn oan5-a2 chham i honnh, chham he chu2-lang5 honnh-ouh: “chit mng5 hong-sui2 goa2 ka7 li2 choe3--loh8, goa2 e7 chhinn-mi5, li2 tioh8 ai3 chhi7 goa2 chit8-si3-lang5.” tah-eng3 i: “ho2 ah!” bo5 i bo5-ai3 ah. a i kong2, tan2 kau3 ……chit mng5 hong-sui2 m7 si7 sui5-si5 cho3 to7 sui5 hoat ah, kui2 ni5 au7 i chiah e7 hoat ah, a na7 hoat e5 si5-chun7, i chiu7 chhinn-mi5 ah, i tioh8 ai3 chhi7 i-loh lah. i soah ka7 kong2 ho2 ah."
        ],
        [
          "啊chuann5仔、當毋就伊共牽牽咧做落囉毋，啊做落才好額囉毋，好額到伊到真滿意ku7攏到囉毋，這个先生才來呀，來予飼囉。來予飼的時，啊就到彼陣快活囉，差用兒囉，啥逐項有囉毋呼，啊飼久呼，先生另外擱予創一間予住毋，啊一日食飽飽啊，三頓叫查某仔著共款去予食毋，啊奉待先生若命。啊想講無啥物用囉，呼，啊今也無啥物利用的價值毋，啊今也予人食久呼，到無利用的時是安爾，食久會kuan7算會較會毋甘願毋，呼，較無照起工毋，啊知影這先生愛食啥毋，呼，先生講尚愛食羊仔肉啦。啊千千，古早人較早有彼大礐毋，啊得飼羊仔毋，啊彼隻羊仔跋落屎礐仔煞去窒死啦，啊毋就chuann5刣刣咧毋，啊刣刣咧chuann5仔無人敢食，啊跋落屎礐仔無人敢食毋，啊chuann5仔煮煮咧，講叫伊刣刣煮煮咧，講叫伊去予先生食，逐三頓攏食羊仔肉啦。啊先生食了煞嫌疑啦：「m5，這久阮厝頭家是得創啥？安呢逐日有羊肉通食呰好康啊？」呼啊毋就捧去，問查某仔問奴才啦；「m5，啊這暫仔厝頭家是得創啥？逐日有這羊肉通食啊？」彼共講安怎你知「彼隻羊仔是跋落屎礐仔，厝頭家才逐日予你食，厝頭家、無呔有逐三頓羊仔肉通好予你食啊？彼無人敢食！」聽一下受氣，先生chuann5仔氣起來，chuann5仔共講：「啊，叫主人來。」「啊，做了毋著去，差一字，差一屑仔爾。」呼，啊就共講：「這某時某日，五月節晝，你仆咧墓頭彼聽看覓，聽若講彼內底若有[水+屏]泙叫，你緊轉來共我講，彼就是差著一字爾，你著愛擱徙一位才會用e5安呢，無得啥著安呢啦，干仔安呢得猶無齊著啦。」",
          "a choann5 a2, tann m7 to7 i ka7 khan-khan leh cho3 loh8 m7, a cho3 loh8 chiah ho2-giah8--loh m7 ho2-giah8 kau3 i tioh8 chin moa2-i3 ku7 long2 kau3--loh m7, chit e5 sian-sinn chiah lai5--ia, lai5 hou7 chhi7-loh. lai5 hou7 chhi7 e5 si5, a to7 kau3 hit-chun7 khoann3-oah8--loh, chhe kan2 eng7 ji5--loh, siann2 tak8 hang7 u7--loh m7 honnh, a chhi7 ku2 honnh, sian-sinn leng7-goa7 koh hou7 chhong3 chit8 keng hou7 toa3 m7, a chit8 jit8 chiah8 pa2-pa2 ah, sann tng3 kio3 cha-bou2 kan2-a2 tioh8 ka7 khoan2 khi3 hou7 chiah8 m7, a hong7-thai7 sian-sinn na7 mia7. a siunn7 kong2 bo5 siann2-mih8 iong7--loh, honnh, a chit-ma2 bo5 siann2-mih8 li7-iong7 e5 ke3-tat8 m7, a chit-ma2 hou7 lang5 chiah8 ku2 honnh, kau3 bo5 li7-iong7 e5 si5 si7 an2-ni, chiah8 ku2 e7 koan7-sng3 e7 khah e7 m7 kam-goan7 m7, honnh, khah bo5 chiau3 khi2-kang m7, a chai-iann2 che sian-sinn ai3 chiah8 siann2 m7, honnh, sian-sinn kong2 siong7 ai3 chiah8 iunn5-a2 bah lah. a chhian-chhian, kou2-cha2-lang5 khah cha2 u7 he toa7-hak8 m7, a teh chhi7 iunn5-a2 m7, a2 hit chiah iunn5-a2 poah8 loh8 sai2-hak8-a2 soah khi3 chek si2 lah, a m7 to7 choann5 thai5-thai5 leh m7, a thai5-thai5 leh choann5-a2 bo5 lang5 kann2 chiah8, a poah8--loh8 sai2-hak8-a2 bo5 lang5 kann2 chiah8 m7, a choann5-a2 chu2-chu2 leh, kong2 kio3 i thai5-thai5 chu2-chi2 leh, kong2 kio3 i khi3 hou7 sian-sinn chiah8, tak8 sann-tng3 long2 chiah8 iunn5-a2-bah lah. a sian-sinn chiah8 liau2 soah hiam5-gi5 lah: “m5, chiah ku2 goan2 chhu3-thau5-ke si7 teh chhong3 siann2? an2-ni tak8 jit8 u7 iunn5-bah thang chiah8 chiah ho2-khang ah?” houh ah m7 chiu7 phang5--khi3, mng7 cha-bou2 kan2-a2 mng7 lou5-chai5 lah; “m5, a chit-cham7-a2 chhu3-thau5-ke si7 teh chhong3 siann2? tak8 jit8 u7 che iunn5-bah thang chiah ah?” he ka7 kong2 an2-choann2 li2 chai “hit chiah iunn5-a2 si7 poah8--loh8 sai2-hak8-a2, chhu3-thau5-ke chiah tak8 jit8 hou7 li2 chiah8, chhu3-thau5-ke, bo5 thai2 u7 tak8 sann-tng3 iunn5-a2-bah thang ho2 hou7 li2 chiah8 ah? he bo5 lang5 kann2 chiah8!” thiann chit8-e7 siu7-khi3, sian-sinn choann5-a2 khi3--khi2-lai5, choann5-a2 ka7 kong2: “ah, kio3 chu2-lang5 lai5.” “ah, cho3 liau2 m7 tioh8 khi3, chha chit8 ji7, chha chit8-sut-a2 nia5.” honnh, a to7 ka7 kong2: “che bou2 si5 bou2 jit8, gou7-goeh8-cheh tau3, li2 phak leh bong7-thau5 hia thiann khoann3-mai7, thiann na7 kong2 hit lai7-te2 na7 u7 phin5-phong5 kio3, li2 kin2 tng2 lai5 ka7 goa2 kong2, he chiu7-si7 chha tioh8 chit8 ji7 nia5, li2 tioh8 ai3 koh soa2 chit8 ui7 chiah e7 eng7--e5 an2-ni, bo5 teh be7 siann2 tioh8 an2-ni lah, kan-a2 an2-ni teh iau2 bo5 chau5--tioh8 lah.”"
        ],
        [
          "啊你就已經就得著，內底就算得著穴過啊，內底就七隻白鶴得拍膨泅囉，七隻白鶴得洗身軀就尚正範啊，[水+屏]泙叫，先生現知影嘛，伊就知影講安呢得著囉。轉來共講，伊講彼共開去，chiong5仔共開予飛去啊，七隻白鶴予飛去，開開安呢擱共掘起來，叫伊緊去掘，無擱差一字呀，掘起來就七隻白鶴飛起來，就恟恟，啊將仔連鞭敗去。啊先生將仔彼的、自彼的白鶴洗身軀來做奉金甕仔彼水舀起來，洗目睭洗洗咧金金，變目睭金起來好去，人伊彼陣走啊，伊走啊，伊無愛[立+店]彼予飼囉。啊將仔李厝墓，將仔敗落。",
          "a li2 chiu7 i2-keng chiu7 tit tioh8, lai7-te2 chiu7 sng3 tit tioh8 hiat8 ko3 ah, lai7-te2 chiu7 chhit chiah peh8-hoh8 teh phah-phong7-siu5--loh, chhit chiah peh8-hoh8 teh se2 seng-khu chiu7 siong7 chiann3-pan7 ah, phin5-phong5 kio3, sian-sinn hian7 chai-iann2 mah, i chiu7 chai-iann2 kong2 an2-ni tit tioh8 loh. tng2 lai5 ka7 kong2, i kong2 he ka7 khui--khi3, chiong5-a2 ka7 khai hou7 poe khi3--ah, chhit chiah peh8-hoh8 hou7 poe khi3, khui-khui an2-ni koh ka7 kut8--khi2-lai5, kio3 i kin2 khi3 kut8, bo5 koh chha chit8 ji7 ia, kut8--khi2-lai5 chiu7 chhit chiah peh8-hoh8 poe--khi2-lai5, chiu7 hiong-hiong, a chiang5-a liam5-pinn pai7 khi3. a sian-sinn chiang-a hit e5, chu7 hit e5 peh8-hoh8 se2 seng-khu lai5 choe3 hong5-kim ang3-a2 he chui2 io2--khi2-lai5, se2 bak8-chiu se2-se2 leh kim-kim, pian3 bak8-chiu kim--khi2-lai5 ho2--khi3, lang5 i hit chun7 chau2 ah, i chau2 ah, i bo5 ai3 tiam3 hia hou7 chhi7-loh. a chiang5-a Li2-chhu3 bou7, chiang-a pai7 loh8."
        ]
      ],
      "篇名": "李厝墓"
    }
  ]
}
