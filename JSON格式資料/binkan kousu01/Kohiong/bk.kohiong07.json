{
  "作者": "林秋波",
  "出版年": "1996",
  "出版者": "高雄縣文化局",
  "文類": "民間故事",
  "書名": "高雄縣民間文學集1—鳳山市閩南語故事集（一）",
  "書寫系統": "漢羅",
  "資料": [
    {
      "段": [
        [
          "這个狀元學生有一日合老師呼，得卜去遠足，啊經過街面，老師就得講啦，講：「東爿有當店，西牆麼有當店。」啊伊就自彼个話講號做：「東當店，西當店，東西當店當東西。」啊這个狀元學生隨時就共回答講：「老師啊，我，春讀書，秋讀書，春秋讀書讀春秋。」呼啊這就平仄例共款就著啦，安呢去。",
          "Chit e5 chiong7-goan5 hak8-seng u7 chit8 jit8 kap lau7-su honn3, teh beh khi3 oan2-chiok, ah keng-koe3 ke-bin7, lau7-su to7 teh kong2 lah , kong2: “Tang-peng5 u7 tng3-tiam3, se-chhiunn5 ma7 u7 tng3-tiam3.” Ah i to7 chu7 hit e5 oe7 kong2 ho7-cho3: “Tang tng3-tiam3, se tng3-tiam3, tang-se tng3-tiam3 tng3 tang-se.” Ah chit e5 chiong7-goan5 hak8-seng sui5-si5 to7 ka7 hoe5-tap kong2: “Lau7-su ah, goa2, chhun thak8-chu, chhiu thak8-chu, chhun-chhiu thak8-chu thak8 chhun-chhiu.” Honn3 ah che to7 penn5-che7 le7 kang7-khoan2 to7 tioh8 lah, an2-ne khi3."
        ],
        [
          "啊卜去考校，考到一个安呢，已經過彼个一个橋就這个號做城內啊啦，啊彼个中間，橋頂一个小姐呼，伊攏住大厝是佇橋下彼个所在啦，老父作宰相首相就著啦呼，啊攏足無閒國事，啊所以呢，彼个千金小姐的婚事的代誌攏毋捌共講起。啊伊小姐這呢，逐早攏真早就起來彼个橋頂，起來橋頂就是得看有啥物考試期若到，看有啥物較優秀的青年才俊的、這个青年呼，對遐過無，若有伊會合伊講一下話，猶會作一个詩對予對。啊有一日呼，載時真早[走@百]起來，啊就合cha-bou2仔去彼个橋頂，就佇得調查看，啊得斟酌看有人得卜去考校無。啊有彼个時陣，一个考生抵去到遐，伊就講：「你卜去考校？」啊伊看伊哦～這个un5-na2 真飄撇的青年才俊的人，伊就共講：「啊你卜去考校，你現在有安若拍算？」伊講：「無啊，有啥物拍算？」啊伊就共講：「安呢你卜去考校，我出一个詩對予你臆若會著，我相信你這次你考咧真順序安呢啦。」啊就共作，伊講：「好啊！」伊共作講：「鞋頭繡菊朝朝凍露蕊不開。」伊講我鞋頭繡一蕊紙花—古早就無皮鞋，攏麼布織的—號做「鞋頭繡菊朝朝凍露蕊不開」。啊伊這个青年才俊的人，煞一下手安呢：「哦～，你講赫彼號安呢。」煞曉共臆啦，曉共答就著啦。啊小姐就共講：「你曉答麼無要緊！你去考，啊不過你愛會記lih我這句話安呢，啊你就共會記lih。」",
          "Ah beh khi3 kho2-kau3, kho2 kau3 chit8 e5 an2-ne, i2-keng koe3 hit e5 chit8 e5 kio5 to7 chit e5 ho7-cho3 siann5-lai7 ah lah, ah hit e5 tiong-kan, kio5-teng2 chit8 e5 sio2-chia2 honn3, i long2 toa3 toa7-chhu3 si7 ti7 kio5-e7 hit e5 sou2-chai7 lah, in lau7-pe7 cho3 chainn2-siong3 siu2-siong3 to7 tioh8 lah honn3, ah long2 chiok bo5-eng5 kok-su7, ah sou2-i2 neh, hit e5 chhian-kim sio2-chia2 e5 hun-su7 e5 tai7-chi3 long2 m7 bat ka7 kong2 khi2. Ah i sio2-chia2 che neh, tak8 chai2 long2 chin cha2 to7 khi2 lai5 hit e5 kio5-teng2, khi2 lai5 kio5-teng2 to7 si7 teh khoann3 u7 siann2-mih kho2-chhi3-ki5 na7 kau3, khoann3 u7 siann2-mih khah iu-siu3 e5 chheng-lian5 chai5-chun3 e5, chit e5 chheng-lian5 honn3, tui3 hia koe3 bo5, na7 u7 i e7 kap i kong2 chit8-e7 oe7, iau2 e7 cho3 chit8 e5 si-tui3 hou7 tui3. Ah u7 chit8 jit8 honn3, chai2-si5 chin cha2 peh--khi2-lai5, ah to7 kap cha-bou2-kan2-a2 khi3 hit e5 kio5-teng2, to7 ti7 teh tiau-cha khoann3, ah teh chim-chiok khoann3 u7 lang5 teh beh khi3 kho2-kau3 bo5. Ah u7 hit e5 si5-chun7, chit8 e5 kho2-seng tu2 khi3 kau3 hia, i to7 kong2: “Li2 beh khi3 kho2-kau3?” Ah i khoann3 i ou5~ chit e5 un5-na2 chin phiau-phiat e5 chheng-lian5 chai5-chun3 e5 lang5, i to7 ka7 kong2: “Ah li2 beh khi3 kho2-kau3, li2 hian7-chai7 u7 an2-noa2 phah-sng3?” I kong2: “Bo5 ah, u7 siann2-mih phah-sng3?” Ah i to7 ka7 kong2: “An2-ne li2 beh khi3 kho2-kau3, goa2 chhut chit8 e5 si-tui3 hou7 li2 ioh na7 e7 tioh8, goa2 siong-sin3 li2 chit chhu3 li2 kho2 leh chin sun7-su7 an2-ne lah.” Ah to7 ka7 cho3, i kong2: “Ho2 ah!” I ka7 cho3 kong2: “E5-thau5 siu3 kiok tiau-tiau tang3-lou7 lui2 put khai.” I kong2 goa2 e5-thau5 siu3 chit8 lui2 choa2-hoe----kou2-cha2 to7 bo5 phoe5-e5, long2 ma7 pou3-chit e5----ho7-cho3 “e5-thau5 siu3 kiok tiau-tiau tang3-lou7 lui2 put khai”. Ah i chit e5 chheng-lian5 chai5-chun3 e5 lang5, soah chit8-e7 chhiu2 an2-ne: “Ou5~, li2 kong2 hiah hit ho7 an2-ne.” Soah be7-hiau2 ka7 ioh lah, be7-hiau2 ka7 tap to7 tioh8 lah. Ah sio2-chia2 to7 ka7 kong2: “Li2 be7-hiau2 tap ma7 bo5 iau3-kin2! Li2 khi3 kho2, ah put-ko3 li2 ai3 e7-ki3-lih goa2 chit ku3 oe7 an2-ne, ah li2 to7 ka7 e7-ki3-lih.”"
        ],
        [
          "啊去到考試場的時，有考到逐項考，考到一个答詞的時，彼个小姐的老父做考官啦，赫抵好抵來講安呢講赫濟个考生攏考過，啊就咧卜晝啊咧，啊實在無啥物較好的言詞來對答啥，伊想講：「好nou3！」葵扇得拽，看著彼支葵扇，葵扇的內面啊，永過的葵扇是，毋是用合的彼，一支葵扇安呢攏彼號，啊畫一支梅仔椏啦，梅仔的椏啦呼，啊安呢伊拽拽咧煞佇彼：「E5～啊那會干仔畫安呢爾，亦無啥。」啊伊就共講，講號做：「扇面畫梅，日日搖風枝不動。」彼支振動啦，呼，伊是安若彼个振動安呢就著啦，啊就畫梅仔椏畫佇這个扇面就著，你較用麼振動。啊抵抵這个考生自安呢共回答，照彼號查某子，麼毋知講查某子來共回答講，伊共講：「扇面畫梅，日日搖風枝不動。」伊共講：「鞋頭繡菊，朝朝凍露蕊不開。」彼蕊攏無得開。鞋頭繡菊彼古早人鞋攏麼用繡的，彼个鞋頭繡一蕊菊仔花，若講早時予凍露那會開？伊就用繡的咧。伊共老父得講的這个意思就是講扇面畫梅，畫一枝梅仔椏啦，日日啦，日日搖風，彼枝振動，彼枝就停停咧，安呢意思。彼是講落到te3安呢著愛知影這个內情啊啦。Hou2～啊彼个考試生爾，煞得著狀元，啊彼个時陣才知影講，號做彼个小姐得講這个話的意思才知影安呢，啊un-na做狀元啊。",
          "Ah khi3 kau3 kho2-chhi3-tiunn5 e5 si5, u7 kho2 kau3 tak8-hang7 kho2, kho2 kau3 chit8 e5 tap-su5 e5 si5, hit e5 sio2-chia2 e5 lau7-pe7 cho3 kho2-koann lah, hiah tu2-ho2 tu2 lai5 kong2 an2-ne kong2 hiah che7 e5 kho2-seng long2 kho2 koe3, ah to7 leh beh tau3 ah leh, ah sit8-chai7 bo5 siann2-mih khah ho2 e5 gian5-su5 lai5 tui3-tap siann2, i siunn7 kong2: “Ho2 nou3!” Khoe5-sinn3 teh iat, khoann3 tioh8 hit ki khoe5-sinn3, khoe5-sinn3 e5 lai7-bin7 ah, eng2-koe3 e5 khoe5-sinn3 si7, m7 si7 eng7 hap8 e5 he, chit8 ki khoe5-sinn3 an2-ne long2 hit ho7, ah oe7 chit8 ki mui5-a2-oe lah, mui5-a2 e5 oe lah honn3, ah an2-ne i iat-iat leh soah ti7 hia: “E5~ ah nah e7 kan-a2 oe7 an2-ne nia5, ia7 bo5 siann2.” Ah i to7 ka7 kong2, kong2 ho7-cho3: “Sinn3-bin7 oe7 mui5, jit8-jit8 io5-hong ki put tong7.” Hit ki be7 tin2-tang7 lah, honn3, i si7 an2-noa2 hit e5 be7 tin2-tang7 an2-ne to7 tioh8 lah, ah to7 oe7 mui5-a2-oe7 oe7 ti7 chit e5 sinn3-bin7 to7 tioh8, li2 khah eng7 ma7 be7 tin2-tang7. Ah tu2-tu2 chit e5 kho2-seng chu7 an2-ne ka7 hoe5-tap, chiau3 in hit ho7 in cha-bou2-kiann2, ma7 m7 chai kong2 in cha-bou2-kiann2 lai5 ka7 hoe5-tap kong2, i ka7 kong2: “Sinn3-bin7 oe7 mui5, jit8-jit8 io5-hong ki put tong7.” I ka7 kong2 : “E5-thau5 siu3 kiok, tiau-tiau tang3-lou7 lui2 put khai.” Hit lui2 long2 bo5 teh khui. E5-thau5 siu3 kiok he kou2-cha2-lang5 e5 long2 ma7 eng7 siu3 e5, hit e5 e5-thau5 siu3 chit8 lui2 kiok-a2-hoe, na7 kong2 chai2-si5 hou7 tang3-lou7 nah e7 khui? I to7 eng7 siu3 e5 leh. I ka7 in lau7-pe7 teh kong2 e5 chit e5 i3-su3 to7 si7 kong2 sinn3-bin7 oe7 mui5, oe7 chit8 ki mui5-a2-oe lah, jit8-jit8 lah, jit8-jit8 io5-hong, hit ki be7 tin2-tang7, hit ki to7 theng5-theng5 leh, an2-ne i3-su3. He si7 kong2 lak kau3 te3 an2-ne tioh8-ai3 chai-iann2 chit e5 loe7-cheng5 ah lah. Hou2~ah hit e5 kho2-chhi3-seng nia5, soah tit tioh8 chiong7-goan5, ah hit e5 si5-chun7 chiah chai-iann2 kong2, ho7-cho3 hit e5 sio2-chia2 teh kong2 chit e5 oe7 e5 i3-su3 chiah chai-iann2 an2-ne, ah un-na cho3 chiong7-goan5 ah."
        ],
        [
          "啊講老父安呢彼號，就卜結這个親成、這个婚姻安呢，名利攏兩得啦，攏總有得著，這个時候呼，會使講得著彼个好的機會啦，名利攏總有得著。",
          "Ah kong2 in lau7-pe7 an2-ne hit ho7, to7 beh kiat chit e5 chhin-chiann5, chit e5 hun-in an2-ne, beng5-li7 long2 liong2-tit lah, long2-chong2 u7 tit tioh8, chit e5 si5-hau7 honn3, e7-sai2 kong2 tit tioh8 hit e5 ho2 e5 ki-hoe7 lah, beng5-li7 long2-chong2 u7 tit tioh8."
        ]
      ],
      "篇名": "狀元學生"
    }
  ]
}
