{
  "作者": "黃清潭",
  "出版年": "1997",
  "文類": "民間故事",
  "書寫系統": "漢羅",
  "資料": [
    {
      "段": [
        [
          "我今也來講一个古早的時啦，講一个教學仔先安呢，啊教著一个彼个學生真孽安呢就著，啊麼真聰明安呢就著；啊安呢真聖，逐項攏真聖安呢就著，安呢老師才共罵講：「你赫爾聖，你逐項知影，呼，啊天偌懸你知影無？」講：「知nouh毋知！那會毋知？」「啊偌懸？」「天哦，天，七丈二啊。」講：「天，七丈二爾爾sioh？」伊講：「你會記得？咱隔壁庄彼个啊，考著進士啊，啊[立+在]一支旗杆啊，啊彼支旗杆講著無？三丈六爾咧，逐个麼講：『哦！啊這支旗杆半天懸安呢。』逐个麼安呢講，你麼捌講過啊，講：『哦，這支旗杆半天懸！』著無？三丈六猶擱三丈六，毋是七丈二？」啊彼个老師講：「啊，你實在有夠聖，有影、有影，安呢[敖^力] pin2-kin安呢。」",
          "goa2 chit-ma2 lai5 kong2 chit8 e5 kou2-cha2 e5 si5 lah, kong2 chit8 e5 ka3-oh8-a2 sian an2-ni, a ka3 tioh8 chit8 e5 hit e5 hak8-seng chin giat8 an2-ni to7 tioh8, a ma7 chin chhong-beng5 an2-ni to7 tioh8; a an2-ni chin siann3, tak8 hang7 long2 chin siann3 an2-ni to7 tioh8, an2-ni lau7-su chiah ka7 me7 kong2: “li2 hiah-nih siann3, li2 tak8 hang7 chai-iann2, honnh, a thinn joa7 koan5 li2 chai-iann2 bo5?” kong2: “chai nouh m7 chai! na2 e7 m7 chai?” “a joa7 koan5?” “thinn--ouh, thinn, chhit tng7 ji7 ah.” kong2: “thinn, chhit tng7 ji7 nia7-nia7 sioh?” i kong2: “li2 e7-ki3-tit be7? lan2 keh-piah chng hit e5 a, kho2 tioh8 chin3-su7 ah, a chhai7 chit8 ki ki5-koann ah, a hit ki ki5-koann kong2 tioh8 bo5? sann tng7 lak8 nia5 leh, tak8 e5 ma7 kong2: “ouh! a chit ki ki5-koann poann3-thinn koan5 an2-ni.” tak8 e5 ma7 an2-ni kong2, li2 ma7 pat kong2 koe3 ah, kong2: “ouh, chit ki ki5-koann poann3-thinn koan5!” tioh8 bo5? sann tng7 lak8 iau2-koh sann tng7 lak8, m7 si7 chhit tng7 ji7?” a hit e5 lau7-su kong2: “ah, li2 sit8-chai7 u7 kau3 siann3, u7-iann2, u7-iann2, an2-ni gau5 pin2-kin an2-ni.”"
        ],
        [
          "「啊你赫聖，天愛行幾工才會到位？」伊講：「彼我麼知。」伊講：「彼幾工？」「十工啊。」「是安怎樣仔十工？你講來。」呼，伊講：「你記得hioh？咱送神，廿四送神啊，啊初四就接神啊，安呢毋是來去轉毋是十工？」彼个老師就講：「啊，有影，呀你這个呼，有夠聖！」安呢就著。",
          "“a li2 hiah siann3, thinn ai3 kiann5 kui2 kang chiah e7 kau3-ui7?” i kong2: “he goa2 ma7 chai.” i kong2: “he kui2 kang?”  “chap8 kang ah.” “si7 an2-chainn2-iunn7-a2 chap8 kang? li2 kong2--lai5.” honnh, i kong2: “li2 be7-ki3-tit hioh? lan2 sang3-sin5, ji7-si3 sang3-sin5 ah, a chhe-si3 chiu7 chiap-sin5 ah, an2-ni bu5 si7 lai5-khi3 tng2 m7 si7 chap8 kang?” hit e5 lau7-su chiu7 kong2: “ah, u7-iann2, ia li2 chit e5 honnh, u7 kau3 siann3!” an2-ni to7 tioh8."
        ],
        [
          "當就讀，讀到畢業安呢呼，啊就卜去考校啊[口+留]，啊二兄妹仔爾爾，啊卜考校的時呼，呀彼个就安呢住e5厝安呢轉去想講：「啊我今也安呢來去考校，到底會考著啥物官？」安呢呼。啊就講想想咧講：「嘿，我當毋知會考著啥物官？」伊講：「啊有影，咱彼仙公廟安呢都真靈感安呢就著，啊來去彼的時陣爾爾，來共睏夢安呢呼。睏夢就著。」安呢真正有影去睏夢。",
          "tann chiu7 thak8, thak8 kau3 pit-giap8 an2-ni honnh, a to7 beh khi3 kho2-kau3 ah lioh, a nng7 hiann-moe7-a2 nia7-nia7, a beh kho2-kau3 e5 si5 honnh, ia hit e5 chiu7 an2-ni toa3--e5 chhu3 an2-ni tng2 khi3 siunn7 kong2: “a goa2 chit-ma2 an2-ni lai5-khi3 kho2-kau3, tau3-te2 e7 kho2 tioh8 siann2-mih8 koann?” an2-ni honnh. a chiu7 kong2 siunn7-siunn7 leh kong2: “heh, goa2 tann m7 chai e7 kho2 tioh8 siann2-mih8 koann?” i kong2: “a u7-iann2, lan2 he Sian-kong-bio7 an2-ni to chin leng5-kam2 an2-ni to7 tioh8, a lai5-khi3 hia e5 si5-chun7 nia7-nia7, lai5 ka7 khun3-bang7 an2-ni honnh. khun3-bang7 chiu7 tioh8.” an2-ni chin-chiann3 u7-iann2 khi3 khun3-bang7."
        ],
        [
          "啊去彼睏夢的時呼，啊仙公就共指點，講：「你若是卜去考校，考著啥物官呼，你轉去，去看您小妹仔下軀就知影你啥物官。」啊自安呢轉啊，呼！啊就安呢食睏，「阮小妹，我煞會使共看？」安呢就著。呀安呢煩惱，攏食，亦睏安呢，啊小妹就共問講：「阿兄，你是安怎樣仔？安呢，今也安呢呰無精神，啊攏食安呢就著，人安呢怚怚怚，到底是安怎？」伊就共講：「無啦，無啥啦！」呼，啊擱幾仔工，麼猶是擱安呢，彼个小妹才擱共問，問伊講：「阿兄，你到底是安怎？咱兄妹仔爾咧，啊你這个代誌，你麼愛講出來予人聽一下，人毋才會知影你到底是安怎？」",
          "a khi3 hia khun3-bang7 e5 si5 honnh, a Sian-kong chiu7 ka7 chi2-tiam2, kong2: “li2 na7 si7 beh khi3 kho2-kau3, kho2 tioh8 siann2-mih8 koann honnh, li2 tng2--khi3, khi3 khoann3 lin2 sio2-be7-a e7-su chiu7 chai-iann2 li2 siann2-mih8 koann.” a chu7 an2-ni tng2 ah, honnh! a to7 an2-ni be7 chiah8 be7 khun3, “goan2 sio2-be7, goa2 soah e7 sai2 ka7 khoann3?” an2-ni to7 tioh8. ia an2-ni hoan5-lo2, long2 be7 chiah8, ia7 be7 khun3 an2-ni, a sio2-be7 chiu7 ka7 mng7 kong2: “a-hiann, li2 si7 an2-chainn2-iunn7-a2? an2-ni, chit-ma2 an2-ni chiah bo5 cheng-sin5, a long2 be7 chiah8 an2-ni to7 tioh8, lang5 an2-ni chu5-chu5-chu5, tau3-te2 si7 an2-choann2?” i chiu7 ka7 kong2: “bo5--lah, bo5 siann2 lah!” honnh, a koh kui2-a kang, ma7 iau2 si7 koh an2-ni, in hit e5 sio2-be7 chiah koh ka7 mng7, mng7 i kong2: “a-hiann, li2 tau3-te2 si7 an2-choann2? lan2 hiann-moe7-a2 nia5 leh, a li2 chit e5 tai7-chi3, li2 ma7 ai3 kong2--chhut-lai5 hou7 lang5 thiann chit8-e7, lang5 m7 chiah e7 chai-iann2 li2 tau3-te2 si7 an2-choann2?”"
        ],
        [
          "啊阿兄才姑不二將講：「啊我都去仙公彼睏夢啦，睏講我會考著啥物官，啊仙公就共我指點講我愛看你的下軀才會知影啥物官安呢就著。」彼小妹就安呢氣一下講：「啊咱兄妹仔，你是安怎？親兄妹仔你那會使安呢講哩啦？」呼，啊自安呢的時爾爾，麼是安呢擱怚啦，無法度，攏食安呢就著。",
          "a in a-hiann chiah kou-put-ji7-chiong kong2: “a goa2 to khi3 Sian-kong hia khun3-bang7 lah, khun3 kong2 goa2 e7 kho2 tioh8 siann2-mih8 koann, a Sian-kong chiu7 ka7 goa2 chi2-tiam2 kong2 goa2 ai3 khoann3 li2 e5 e7-su chiah e7 chai-iann2 siann2-mih8 koann an2-ni to7 tioh8.” in he sio2-be7 chiu7 an2-ni khi3 chit8-e7 kong2: “a lan2 hiann-moe7-a2, li2 si7 an2-choann2? chhin hiann-moe7-a2 li2 na2 e7 sai2 an2-ni kong2--lih?” honnh, a chu7 an2-ni e5 si5 nia7-nia7, ma7 si7 an2-ni kho3 chu5--lah, bo5 hoat-tou7, long2 be7 chiah8 an2-ni to7 tioh8."
        ],
        [
          "啊有一工小妹就得洗身軀安呢，想講啊阿兄呰可憐安呢就著，「啊！無麼 煞得！」啊就共叫講：「阿兄，阿兄，來啦！」呼，阿兄講：「卜創啥？」「你就來就著啦。」一下去，小妹仔抵抵得洗身軀，「彼你你你得洗身軀，你叫我來卜創啥？」伊講：「阿兄，來探花啦！」呼，啊阿兄聽著講：「啊安呢我當毋免共你看啊，毋免共你看，我知影！我一定考著探花的。」安呢就著安呢呼。",
          "a u7 chit8 kang in sio2-be7 chiu7 teh se2 seng-khu an2-ni, siunn7 kong2 a in a-hiann chiah kho2-lin5 an2-ni to7 tioh8, “ah! bo5 ma7 be7 soah-tit!” a to7 ka7 kio3 kong2: “a-hiann, a-hiann, lai5 lah!” honnh, in a-hiann kong2: “beh chhong3-siann2?” “li2 chiu7 lai5 chiu7 tioh8--lah.” chit8-e7 khi3, in sio2-be7-a2 tu2-tu2 teh se2 seng-khu, “he li2 li2 li2 teh se2 seng-khu, li2 kio3 goa2 lai5 beh chhong3-siann2?” i kong2: “a-hiann, lai5 tham3-hoe--lah!” honnh, a in a-hiann thiann tioh8 kong2: “a an2-ni goa2 tng m7 bian2 ka7 li2 khoann3 ah, m7 bian2 ka7 li2 khoann3, goa2 chai-iann2! goa2 it-teng7 kho2 tioh8 tham3-hoe e5.” an2-ni to7 tioh8 an2-ni honnh."
        ]
      ],
      "篇名": "天有偌懸"
    }
  ]
}
