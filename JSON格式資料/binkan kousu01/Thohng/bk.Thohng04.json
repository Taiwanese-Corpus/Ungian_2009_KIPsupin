{
  "作者": "陳振奇",
  "出版年": "2000",
  "出版者": "桃園市立文化中心",
  "文類": "民間故事",
  "書名": "桃園市閩南語故事(三)",
  "書寫系統": "漢羅",
  "資料": [
    {
      "段": [
        [
          "有兩个兄弟仔，大兄有娶某，小弟仔變得浪溜嗹，予大嫂看無佮意，猶著安呢過來安呢蹧躂。",
          "U7 nng7 e5 hiann-ti7-a2, toa7-hiann u7 chhoa7-bou2, sio2-ti7-a2 pinn3 tih long7-liu2-lian, hou7 toa7-so2 khoann3 bo5 kah-i3, ah toh8 an2-ne koe3--lai5 an2-ne chiau-that."
        ],
        [
          "猶有一工這个小弟仔著出外去趁錢，猶趁錢去乎趁著錢。阿嫂著安呢看這小細叔仔著按呢…按呢…按呢講：噯喲！阮這細叔仔哪會呰[敖^力]。猶彼號个仔，拄過了年的元宵小弟仔著得…元宵節有猜謎啊。",
          "Ah u7 chit8 kang chit e5 sio2-ti7-a2 toh8 chhut-goa7 khi3 than3-chinn5, ah than3-chinn5 khi3 hou7 than3 tioh8 chinn5.   In a-so2 toh8 an2-ne khoann3 in che sio2 se3-chek-a2 toh8 an2-ne…an2-ne…an2-ne kong2, aih-ioh! gun2 che se3-chek-a2 nah e7 chiah gau5.  Ah hit-lo7 e5 ah, tu2 ke3 liau2 ni5 e5 goan5-siau in sio2-ti7-a2 toh8 tih…goan5-siau-cheh u7 chhai-be5 ah."
        ],
        [
          "猜謎猶伊著做一身人啦，猶用錢專用錢糊的啦，猶目睭用金仔糊的啦。講這身人若予你臆會著啦呼，遮的錢佮金仔攏乎伊啦，欲臆一个謎題。",
          "Chhai-be5 ah i toh8 cho3 chit8 sian lang5 lah, ah ong7 chinn5 choan ong7 chinn5 kou5--e5 lah, ah bak8-chiu ong7 kim-a2 kou5--e5 lah.  Kong2 chit sian lang5 na7 hou7 li2 ioh e7 tioh8 lah honnh, chia e5 chinn5 kah kim-a2 long2 hou7 i lah, beh ioh chit8 e5 be5-te5."
        ],
        [
          "Houh！猶都逐家直直相爭，著…著去臆呼，猶都爭佫過。猶一个較散赤彼號人，穿較破猶身軀按呢較垃圾啦，猶強欲爭的啦。",
          "Houh !  Ah to tak8-ke tit8-tit8 sio-chenn, tioh8…tioh8 khi3 ioh honnh, ah to chinnkoh be7 koe3.  Ah chit8 e5 khah san3-chhiah hit-lo7 lang5, chheng7 khah phoa3 ah hun-su an2-ne khah lap-sap lah, ah kiang5 beh chinn--e5 lah."
        ],
        [
          "猶伊欲看，遐著講：「你走咧邊仔去啦，你走咧邊仔去。」啦呼。「啊！恁攏目金錢做人啦。」猶續落講：「按呢你著，彼个彼个著。」",
          "Ah i beh khoann3, in hia toh8 kong2: “Li2 chau2 eh pinn--a2 khi3 lah, li2 chau2 eh pinn--a2 khi3.” lah honnh.  “Ah !  Lin2 long2 bak8-kim chinn5 cho3-lang5 lah.”  Ah soa3--loh8 kong2 :“An2-ne li2 tioh8, hit-le hit-le tioh8.”"
        ]
      ],
      "篇名": "目金錢做人"
    }
  ]
}
