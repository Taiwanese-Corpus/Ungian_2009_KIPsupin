{
  "作者": "林乾財",
  "出版年": "2000",
  "出版者": "桃園市立文化中心",
  "文類": "民間故事",
  "書名": "桃園市閩南語故事(三)",
  "書寫系統": "漢羅",
  "資料": [
    {
      "段": [
        [
          "上夭壽呼是我來的中間，我會知影的時陣，拄仔講…會出門去趁食呼，彼陣仔二二八事件二月二八…，二九、三十、初一、初二、初三、四仔的款啦，初三抑初四呼，阮一个姊夫蹛佇這个號做土城…，毋是，經過有五六工矣啦，經過五六工矣攏平靜矣著著啦呼，猶平靜矣，猶車就安呢無行啦，攏無交通矣啦。",
          "Siong7 iau2-siu7 honnh si7 goa2 lai5 e5 tiong-kan, goa2 e7 chai-iann2 e5 si5-chun7, tu2-a2 kong2…e7 chhut-mui5 khi3 than3-chiah8 honnh, hit-chun7-a2 Gi7-gi7-pat su7-kiann7 gi7-goeh8 gi7-peh…, gi7-kau2, sann-chap8, chhe-it, chhe-gi7, chhe-sann, si3-a2 e5 khoan2 lah, chhe-sann ah8 chhe-si3 honnh, goan2 chit8 e5 che2-hu toa3 ti7 chit e5 ho7-cho3 Thou5-siann5…, m7 si7, keng-koe3 u7 gou7-lak8 kang ah lah, keng-koe3 gou7-lak8 kang ah long2 peng5-cheng7 ah toh8 tioh8 lah honnh, ah peng5-cheng7 ah, ah chhia chun7-a2 bo5 kiann5 lah, long2 bo5 kau-thong ah lah."
        ],
        [
          "猶la-ji2-ouh 彼早起差不多像這當陣仔七八點仔呼，la-ji2-ouh 直直講啦，講號做今也老先生欲佮咱講和矣啦，猶號做今仔日十點幾分一班火車欲佫雞籠，猶雞籠兮晝一點幾分欲落來佫中壢安呢。彼咱著想講來去好，來去來去阮姊夫…阮姊夫佇…，阮姊夫是蹛佇這个…，（簡那免錢你著欲去），無啊，彼攏愛錢啊，是講有行爾爾，彼陣仔彼攏停啦，二二八事件攏停猶攏無行，猶去，號做sun7 爾爾按怎樣仔哪？",
          "Ah la-ji2-ouh hit chai2-khi2 chha-but-to chhiunn7 chit tang-chun7-a2 chhit peh tiam2-a2 honnh, la-ji2-ouh tit8-tit8 kong2 lah, kong2 ho7-cho3 chim2-a2 lau7 sin-senn boeh kah lan2 kong2-ho5 ah lah, ah ho7-cho3 kin-a2-jit8 chap8 tiam2 kui2 hun chit8 pang hoe2-chhia boeh kah Ke-lang5, ah Ke-lang5 e5-tau3 chit8 tiam2 kui2 hun boeh loh8 lai5 kah Tiong-lek8 an2-ne.  He lan2 loh8 siunn7 kong2 lai5-khi3 ho2, lai5-khi3 lai5-khi3 goan2 che2-hu goan2 che2-hu ti7…, goan2 che2-hu si7 toa3 ti7 chit e5 …, (kan2-na2 bian2 chinn5 li2 toh8 beh khi3 ), bo5 ah, he long2 ai3 chinn5 ah, si7 kong2 u7 kiann5 nia7-a7, hit-cham7-a2 he long2 theng5 lah, Gi7-gi7-pat su7-kiann7 long2 theng5 ah long2 bo5 kiann5, ah khi3, ho7-cho3 sun7 nia7-a7 an2-na2-iunn7-a2 nah ?"
        ],
        [
          "使娘講佫這个蔣介石仔實在是夭壽，一點幾分得雞籠有開著無，落來落來佫鶯歌遮來呼，伊彼火車雙爿窗仔門呼，按呢機關銃佇遐洗透路lioh，彼人洗死偌濟lioh，我差一屑仔子著去夆…，我著無性命好轉來。",
          "Sai2-in-nia5 kong2 kah chit e5 Chiunn2 Kai3-chioh8-a2 sit8-chai7 si7 iau2-siu7, chit8 tiam2 kui2 hun tih Ke-lang5 u7 khui tioh8--bo5, loh8--lai5 loh8 lai5 kah Eng-ko chia lai5 honnh, i he hoe2-chhia siang peng5 thang-a2-mui5 honnh, an2-ne ki-koan-chheng3 ti7 hia se2 thau3-lou7 lioh, he lang5 se2-si2 loa7 che7 lioh, goa2 chha chit8-sut-a2-kiann2 tioh8 khi3 hong5…, goa2 loh8 bo5 senn3-mia7 ho2 tun2--lai5."
        ],
        [
          "安機關銃得火車頂安呢洗透路，車緊行緊洗啊，（用按呢欲創啥？），欲拍人掉啊，（猶是按怎欲拍人掉…伊也無罪啊），猶都講二二八事件號做你會反亂，欲共你拍寡掉安呢啦，所以講這若無講起，恁遮的少年攏毋知影著著啦。",
          "An ki-koan-chheng3 tih hoe2-chhia teng2 an2-ne se2 thau3-lou7, chhia kin2 kiann5 kin2 se2 ah, (eng7 an2-ne beh chhong3-siannh ? ), boeh phah lang5 tiau7 ah, (ah si7 an2-na2 beh phah lang5 tiau7…i a7 bo5 choe7 ah ), ah lo kong2 Gi7-gi7-pat su7-kiann7 ho7-cho3 li2 e7 hoan2-loan7, boeh ka7 li2 phah koa2 tiau7 an2-ne lah, sou2-i2 kong2 che na7 bo5 kong2-khi2, lin2 chia e5 siau3-lian5 long2 m7 chai-iann2 toh8 tioh8 lah."
        ],
        [
          "猶直直拍，拍佫這鶯歌遮來呼，佫桃園著毋敢拍，桃園遮人太濟咧，（按呢拍車頂的人都無半个矣？），毋是噢，拍外口出來噢，拍咧車頂？（伊原仔坐火車按呢沿路拍噢？），hioh 啦！沿路拍毋，猶車頭驛伕仔…，火車若來呼，驛伕仔毋著攏愛出來，驛伕仔死佫無半个呢，（驛伕仔是啥？），驛伕仔你毋知，車頭彼拍票彼驛伕仔啊。",
          "Ah tit8-tit8 phah, phah kah che Eng-ko chia lai5 honnh, kah Tho5-hng5 loh8 m7 kann2 phah, Tho5-hng5 chia lang5 thai3 che7--e5, (an2-ne phah chhia-teng2 e5 lang5 to bo5 poann3-e5 ah ? ), m7 si7 ouh, phah goa7-khau2 chhut--lai5 ouh, phah eh chhia-teng2, (i iunn5-a2 che7 hoe2-chhia an2-ne ian5-lou7 phah ouh ? ), hioh lah !  Ian5-lou7 phah m7, ah chhia-thau5 iah8-hu-a2…, hoe2-chhia na7 lai5 honnh, iah8-hu-a2 m7 loh8 long2 ai3 chhut--lai5, iah8-hu-a2 si2 kah bo5 poann3-e5 neh, (iah8-hu-a2 si7 sannh ? ), iah8-hu-a2 li2 m7 chai, chhia-thau5 he phah-phio3 he iah8-hu-a2 ah."
        ],
        [
          "猶彼死佫無半个呢！得雞籠落來呼佫遮鶯歌來呼，拍佫鶯歌斷猶這桃園遮毋敢拍，人死偌濟呢，呼啊！彼實在死無數，猶彼像這車頭呼，人逐个是赫濟工攏無交通呼，想講la-ji2-ouh 得播送，我今無今也欲來去台北抑是欲來山仔跤呼，今都平靜矣來去，啊！使娘閣創安呢共你收。",
          "Ah he si2 kah bo5 poann3-e5 neh !  Tih Ke-lang5 loh8--lai5 honnh kah chia Eng-ko lai5 honnh, phah kah Eng-ko tng7 ah che Tho5-hng5 chia m7 kann2 phah, lang5 si2 loa7 che7 neh, honnh ah!  He sit8-chai7 si2 bu5-sou3, ah he chhiunn7 che chhia-thau5 honnh, lang5 tak8-e5 si7 hiah che7 kang long2 bo5 kau-thong honnh, siunn7 kong2 la-ji2-ouh tih po3-sang3, goa2 tann bo5 chim2-a2 boeh lai5-khi3 Tai5-pak ah8 si7 boeh lai5 Soann-a2-kha honnh, tann lo peng5-cheng7 ah lai5-khi3, ah !  Sai2-in-nia5 koh chhong3 an2-ne ka7 li2 siu."
        ],
        [
          "猶尾仔佫彼…人拍死誠濟呼，猶佫彼暗仔呼，佫差不多成十點彼陣仔呼，兵仔車按呢開規十台啦，死人攏扛扛去車底，毋知載去佗位仔去都咱毋知影啦，這著是誠濟人拍毋見著是按呢毋，彼是講我差一屑仔子著拍無著，去乎…若有去乎拍著來講呼，伊都知影講去…，噢…噢去枋橋啦，知影去枋橋啦，佗位仔拍你嘛毋知影啊，干礁無轉去爾爾。",
          "Ah be2-a2 kah hit…lang5 phah-si2 chiann5 che7 honnh, ah kah hit am3-a2 honnh, kah chha-put-to chiann5 chap8 tiam2 hit-chun7-a2 honnh, peng-a2-chhia an2-ne khui kui chap8 tai5 lah, si2-lang5 long2 kng-kng khi3 chhia-te2, m7 chai chai3 khi3 tah-ui7-a2 khi3 to lan2 m7 chai-iann2 lah, che tioh8-si7 chiann5 che7 lang5 phah-m7-kinn3 tioh8-si7 an2-ne m7, he si7 kong2 goa2 chha chit8-sut-a2-kiann2 loh8 phah bo5 tioh8, khi3 hou7…na7 u7 khi3 hou7 phah--tioh8 lai5 kong2 honnh, i lo chai-iann2 kong2 khi3…, ouh…ouh khi3 Pang-kio5 lah, chai-iann2 khi3 Pang-kio5 lah, tah-ui7-a2 phah li2 ma7 m7 chai-iann2 ah, kan-na bo5 tuinn2--khi3 nia7-a7."
        ]
      ],
      "篇名": "機關銃洗透路"
    }
  ]
}
