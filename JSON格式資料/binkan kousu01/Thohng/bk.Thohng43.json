{
  "作者": "許文吉",
  "出版年": "2000",
  "文類": "民間故事",
  "書名": "桃園市民間故事",
  "書寫系統": "漢羅",
  "資料": [
    {
      "段": [
        [
          "較早有一个好業人員外出門收租呼，攏收彼龍仔銀,轉來抑用驢仔拖，拖佫尾仔呼彼隻驢仔起性地毋ka7 拖，抑著遐的銀兩放得遐,抑員外無才調擔嘛，抑無才調擔田就按呢安呢走。彼龍仔銀囥佇遐歇。",
          "Khah-cha2 u7 chit8 e5 ho2-giah8-lang5 goan5-goe7 chhut-mng5 siu-chou honnh, long2 siu he liong5-a2-in5, tng2--lai5 iah iong7 li5-a2 thoa, thoa kah boe2--a2 honnh hit chiah li5-a2 khi2 seng3-te7 m7 ka7 thoa, iah tioh8 hia e5 gin5-niu2 pang3 teh hia, iah goan5-goe7 bo5 chai5-tiau7 tann mah, iah bo5 chai5-tiau7 tann chhan5 to an2-ne an2-ne chau2.  He liong5-a2-gin5 khng3 ti7 hia hioh."
        ],
        [
          "囥佇遐歇抑拄好三个人行唯遐過,抑三个公家擔嘛，抑今彼擔龍仔銀，無 咱三个家己來分呼。三个講無咱來＜去買一个牲禮來去廟裡拜拜，今仔搭著遮的龍仔銀足歡喜咧。",
          "Khng3 ti7 hia hioh iah tu2-ho2 sann e5 lang5 kiann5 ui3 hia koe3, iah sann e5 kong-ke tann mah, iah tann hit tann3 liong5-a2-gin5, bo5 lan2 sann e5 ka-ki7 lai5 pun honnh.  Sann e5 kong2 bo5 lan2 lai5＜khi3 be2 chit8 e5 seng-le2 lai5-khi3 bio7--nih8 pai3-pai3, tann-a2 tah tioh8 chiah e5 liong5-a2-gin5 chiok hoann-hi2 leh."
        ],
        [
          "抑其中呼一个歹心,伊講我來＜去買，買遐豬肉啦，買啥呼，聽得講講內底 著囥彼號砒霜 啦，砒霜食落人會死，伊講我這馬予你食呼，抑予恁先食我未且食，抑伊若死這擔龍仔銀攏我的。",
          "Iah ki5-tiong honnh chit8 e5 phainn2 sim, i kong2 goa2 lai5＜khi3 be2, be2 hia ti-bah lah, be2 siann2 honnh, thiann teh kong2 kong2 lai7-te2 tioh8 khng3 hit-ho7 phi-sng lah, phi-sng chiah8--loh8 lang5 e7 si2, i kong2 goa2 chit-ma2 hou7 li2 chiah8 honnh, iah hou7 lin2 seng chiah8 goa2 boe7-chhiann2 chiah8, iah i na7 si2 chit tann3 liong5-a2-gin5 long2 goa2 e5."
        ],
        [
          "抑其中夭擱一个抑較歹心，一手提著石頭袋得橐袋仔，抑伊講伊卜跪中央，抑跪中央著按呢看兩个跪落，抑伊就安呢雙手提石頭唯頭殼 ka7摃。抑兩个暈落毋，抑著開始得…ka7摃乎死。",
          "Iah ki5-tiong iau2 koh chit8 e5 iah khah phainn2-sim, chit8 chhiu2 theh8 tioh8 chioh8-thau5 te7 teh lok te7-a2, iah i kong2 i beh kui7 tiong-ng, iah kui7 tiong-ng tioh8 an2-ne khoann3 in nng7 e5 kui7--loh8, iah i to7 an2-ne siang-chhiu2 theh8 chioh8-thau5 ui3 thau5-khak ka7 kong3.  Iah nng7 e5 hun7--loh8 m7, iah tioh8 khai-si2 teh… ka7 kong3 hou7 si2."
        ],
        [
          "抑伊家己擔，擔佫較野外去呼，唅 遐 牲禮唅遐物件 卜食，想講我今好業人。",
          "Iah i ka-ki7 tann, tann kah khah ia2-goa7 khi3 honnh, ham5 hia seng-le2 ham5 hia mih8-kiann7 beh chiah8, siunn7-kong2 goa2 tann ho2-giah8-lang5."
        ],
        [
          "抑無疑講內底有摻 砒霜，抑食食咧就安呢伊麼死。抑煞 彼个所在 呼，到尾仔鳥仔飛來食麼死。所以講冊 才編做講人為財死鳥為食亡，人是為著錢死，抑鳥仔為著飛卜去食才死。",
          "Iah bo5-gi5 kong2 lai7-te2 u7 chham phi-sng, iah chiah8-chiah8 leh to7 an2-ne i ma7 si2.  Iah soah hit e5 sou2-chai7 honnh, kau3 boe2--a2 chiau2-a2 poe lai5 chiah8 ma7 si2.  Sou2-i2 kong2-chheh chiah pian cho3 kong2 jin5 ui7 chai5 su2 niau2 ui7 sit8 bong5, lang5 si7 ui7 tioh8 chinn5 si2, iah chiau2-a2 ui7 tioh8 poe beh khi3 chiah8 chiah si2."
        ]
      ],
      "篇名": "人為財死鳥為食亡"
    }
  ]
}
