{
  "作者": "蔡丁吉",
  "出版年": "2000",
  "文類": "民間故事",
  "書名": "龜山鄉民間故事",
  "書寫系統": "漢羅",
  "資料": [
    {
      "段": [
        [
          "一个做紅頭的啦，做法師啦，子就共問啦，講：「爸！你三更半暝轉來，你驚哦？！」「驚啥貨？！」伊就知影彼條線路，伊就去半路共截啦，假鬼卜驚老父就著啦！老父講，honnh～唸咒語、唸符、唸啥貨，毋走就是毋走。若彼款的若催符落去……走到尾直去啊啦！彼紅頭的啦，太厲害！落尾手請五雷共摃死咧！摃死才知影子。",
          "Chit8 e5 cho3 ang5-thau5 e5 lah, cho3 hoat-su lah, in kiann2 to7 ka7 mng7 lah, kong2,“Pa5!  Li2 sann-kenn poann3-me5 tng2--lai5, li2 be7 kiann ouh?!” “Kiann siann2-hoe3?!”  I to7 chai-iann2 hit tiau5 soann3-lou7, i to7 khi3 poann3-lou7 ka7 chah lah, ke2-kui2 beh kiann in lau7-pe7 to7 tioh8 lah!  In lau7-pe7 kong2, honnh～liam7 chiu3-gi2, liam7 hu5, liam7 siann2-hoe3, m7 chau2 to7-si7 m7 chau2.  Na7 hit khoan2 e5 na7 chhui-hu5 loh8--khi3…… chau2 kau3 boe2 tit8 khi3 ah lah!  He ang5-thau5 e5 lah, thai3 li7-hai7!  Loh8 boe2-chhiu2 chhiann2 gou7 lui5-ka7 kong3-si2 leh!  Kong3-si2 chiah chai-iann2 in kiann2."
        ]
      ],
      "篇名": "老父拍死子"
    }
  ]
}
