{
  "作者": "劉石榮",
  "出版年": "2000",
  "文類": "民間故事",
  "書名": "龜山鄉民間故事",
  "書寫系統": "漢羅",
  "資料": [
    {
      "段": [
        [
          "這就是較早阮叔公仔講一个故事啊，講一个老員外仔卜做生日啦呼，啊賊仔來共……卜來共偷提物件，啊跳厝落來呼，啊彼个去予主人知影，啊蓋布袋袋 起來。啊袋起來，彼主人毋就去睏，啊老歲仔伊彼囥物件彼間彼，彼號仔邊仔彼睏呼。啊乞食共掠……乞食就緊……算講緊唸，唸講：「Hit4 呀hit4，曲痀來吊就會直。」啊彼个、彼个員外仔就曲痀曲痀，啊尾仔就是……自安呢煞去予賊仔共吊落，啊才天光 的時呼，呀後生就起來，啊卜共掠彼个賊仔來撼呼，撼著老父，老父講：「我您老父啦。」啊子講：「我kah4我您老父哦！」",
          "Che to7-si7 khah-cha2 goan2 chek-kong--a2 kong2 chit8 e5 kou3-su7 ah, kong2 chit8 e5 lau7 goan5-goe7--a2 beh cho3 senn-jit8 lah honnh, ah chhat8-a2 lai5 ka7…… beh lai5 ka7 thau-theh8 mih8-kiann7, ah thiau3 chhu3 loh8--lai5 honnh, ah hit e5 khi3 hou7 chu2-lang5 chai-iann2, ah kham3 pou3-te7 te7--khi2-lai5.  Ah te7--khi2-lai5, he chu2-lang5 m7-to7 khi3 khun3, ah lau7-hoe3-a2 i hia khng3 mih8-kiann7 hit keng hia, hit-ho7-a2 pinn-a2 he khun3 honnh.  Ah khit-chiah8 ka7 liah8…… khit-chiah8 to7 kin2…… sng3 kong2 kin2 liam7, liam7 kong2: “Hit iah hit, khiau-ku lai5 tiau3 to7 e7 tit8.”ah hit e5, hit e5 goan5-goe7--a2 to7 khiau-ku khiau-ku, ah boe2--a2 to7-si7…… chu7 an2-ne soah khi3 hou7 chhat8-a2 ka7 tiau3 loh8, ah chiah thinn-kng e5 si5 honnh, iah in hau7-senn to khi2--lai5, ah beh ka7 liah8 hit e5 chhat8-a2 lai5 ham2 honnh, ham2 tioh8 in lau7-pe7, in lau7-pe7 kong2,“Goa2 lin2 lau7-pe7 lah.”ah in kiann2 kong2,“Goa2 kah goa2 lin2 lau7-pe7 ouh !”"
        ]
      ],
      "篇名": "曲痀來吊就會直"
    }
  ]
}
