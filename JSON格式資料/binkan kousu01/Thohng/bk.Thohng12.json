{
  "作者": "游象輝",
  "出版年": "2000",
  "文類": "民間故事",
  "書名": "蘆竹鄉民間故事",
  "書寫系統": "漢羅",
  "資料": [
    {
      "段": [
        [
          "一个員外有三个子婿，大子婿是得 做這个醫生啦，本成 做醫生無坐車無坐轎啦；啊第二子婿是得做老師啦，教學 就著 啦；啊一个第三子婿悾悾 ，較 悾就著啦呼。啊丈姆仔 ，愛偷咬雞仔 ，算講無正當安呢就著啦呼。",
          "Chit8 e5 goan5-goe7 u7 sann e5 kiann2-sai3, toa7-kiann2-sai3 si7 teh cho3 chit e5 i-seng lah, pun2-chiann5 cho3 i-seng bo5 che7-chhia bo5 che7-kio7 lah; ah te7-ji7 kiann2-sai3 si7 teh cho3 lau7-su lah, ka3 oh8 to7 tioh8 lah; ah chit8 e5 te7-sann kiann2-sai3 khong-khong, khah khong to7 tioh8 lah honnh.  Ah tiunn7-m2-a2, ai3 thau-ka7 ke-a2, sng3 kong2 bo5 cheng3-tong an2-ne to7 tioh8 lah honnh."
        ],
        [
          "啊伊講， 丈人仔做生日，講問伊講，三个攏愛講好話，「大、小、濟 、少 」安呢講這的 啦呼。啊大的就代先 講就著啊啦，伊講：「我手舉 一支雨傘，搌 開較大，合偎 來較小，雨來用較濟，好天用較少啦。」算講較、遮日頭安呢，雨若siang3 啊毋就搌開，無，無搌開，啊毋就濟少。啊第二子婿講得教學仔，講：「我的墨盤大啦呼，毛筆小，呀若有寫字用較濟，無寫用較少。」呀一个悾子婿講，伊講：「阮丈姆仔，踞 落 較大，[走+百]起 較小 ，別人用較濟，阮丈人仔用較少。」",
          "Ah i kong2, in tiunn7-lang5--a cho3 senn-jit8, kong2 mng7 i kong2, sann e5 long2 ai3 kong2 ho2-oe7, “Toa7, sio2, che7, chio2 “An2-ne kong2 chit e5 lah honnh.  Ah toa7 e5 to tai7-seng kong2 to7 tioh8 ah lah, i kong2, “Goa2 chhiu2 giah8 chit8 ki hou7-soann3, thian2 khui khah toa7, kap oa2 lai5 khah sio2, hou7 lai5 iong7 khah che7, ho2-thinn iong7 khah chio2 lah.”  sng3 kong2 khah be7, jia jit8-thau5 an2-ne, hou7 na7 siang3 ah m7-to7 thian2-khui, bo5, bo5 thian2-khui, ah m7-to7 che7-chio2.  Ah te7-ji7 kiann2-sai3 kong2 teh ka3 oh8-a2, kong2, “Goa2 e5 bak8-poann5 toa7 lah honnh, mou5-pit sio2, iah na7 u7 sia2-ji7 iong7 khah che7, bo5 sia2 iong7 khah chio2.”  Iah chit8 e5 khong kiann2-sai3 kong2, i kong2, “Goan2 tiunn7-m2-a2, khu5 loh8 khah toa7, peh khi2-khah sio2, piat8-lang5 iong7 khah che7, goan2 tiunn7-lang5--a iong7 khah chio2.”"
        ]
      ],
      "篇名": "戇子婿"
    }
  ]
}
