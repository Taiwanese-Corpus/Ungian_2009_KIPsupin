{
  "作者": "曾阿焦",
  "出版年": "2000",
  "文類": "民間故事",
  "書名": "龜山鄉民間故事",
  "書寫系統": "漢羅",
  "資料": [
    {
      "段": [
        [
          "阮老父仔擱娶後母毋，啊後母來，足歹e 啦，攏共阮拍，啊拍，阮阿媽就攏為 阮合伊冤家啊，合伊相拍啊。啊有一工，阮阿媽較有歲啊，彼陣仔就……彼久 我就嫁來生三个啊。阮後母號做hui1仔，伊講：「Hui1仔！Hui1仔！你就予我先死，你若予我先死，你目睭卜ke3 e 予你無看e！」阮阿媽死，死猶未、算猶未扛對彼落去毋，彼暗仔，天光才卜扛毋，彼暗仔目睭就瞑 chuann5 無看e……創啥攏無效就著，到這陣麼無看e。",
          "Goan2 lau7-pe7-a2 koh chhoa7 au7-bu2 m7, ah au7-bu2 lai5, chiok phainn2 e lah, long2 ka7 goan2 phah, ah phah, goan2 a-ma2 to7 long2 ui7 goan2 kap i oan-ke ah, kap i sio-phah ah.  Ah u7 chit8 kang, goan2 a-ma2 khah u7-hoe3 ah, hit chun7-a2 to7…… he ku2 goa2 to7 ke3 lai5 senn sann e5 ah.  Goan2 au7-bu2 ho7-cho3 Hui--a2, i kong2,“Hui--a2!  Hui--a2!  Li2 to7 mai3 hou7 goa2 seng si2, li2 na7 hou7 goa2 seng si2, li2 bak8-chiu beh ke3 e hou7 li2 bo5 khoann3 e !” Goan2 a-ma2 si2, si2 iau2-be7, sng3 iau2-be7 kng tui3 hia loh8--khi3 m7, hit am3--a2, thinn-kng chiah beh kng m7, hit am3--a2 bak8-chiu to7 me5 choann5 bo5 khoann3 e…… chhong3-siannh long2 bo5-hau7 to7 tioh8, kau3 chit-chun7 ma7 bo5 khoann3 e."
        ]
      ],
      "篇名": "阿媽的咒詛"
    }
  ]
}
