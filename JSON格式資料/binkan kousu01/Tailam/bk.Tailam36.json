{
  "作者": "許滄淵",
  "出版年": "2001",
  "出版者": "台南縣立文化中心",
  "文類": "民間故事",
  "書名": "台南縣民間文學集5—台南縣閩南語故事集（四）",
  "書寫系統": "漢羅",
  "資料": [
    {
      "段": [
        [
          "虎頭埤有一个傳說，逐年啊，一定愛去遐，一个去遐犧牲。虎頭埤自林放鎮長爭取一个師部來遐設置營房，就不時啊，有新兵，來入營訓練新兵。那麼新化古早，無這个計程車啊，攏靠彼號人力車，呼，三輪車的人力車，呼。啊想講伊一張三輪車，安呢若卜載去虎頭埤啊，載一个無彩啊，就安呢，就住這个興南客運遮，一再招呼：「虎頭埤欠一个！虎頭埤欠一个！」Hoo2～，安呢直直載啊，直直載、直直載，煞傳說一个[禾+黑]的印象。所以虎頭埤年年啊，攏愛一定一个住遐犧牲，墜水身亡，呼。所以是這个啊，是對這个[禾+黑]來講啊，是予遮的趁、載新兵遮的人啊，安呢硬講去。啊其實伊一張車，啊載二个較有夠工錢啊，載一个無夠啊，啊所以就安呢住遐喝：「虎頭埤欠一个！虎頭埤欠一个！」這个亦形成啊，新化鎮大目降一个[禾+黑]的現象，呼。",
          "Hou2-thau5-pi u7 chit8 e5 thoan5-soat, tak8 ni5 ah, it-teng7 ai3 khi3 hia, chit8 e5 khi3 hia hi-seng .  Hou2-thau5-pi chu7 Lim5 Hong3 tin3-tiunn2 cheng-chhu2 chit8 e5 su-pou7 lai5 hia siat-ti3 iann5-pang5, to7 put-si5 ah, u7 sin-peng, lai5 jip8-iann5 hun3-lian7 sin-peng.  Na2-mouh Sin-hoa3 kou2-cha2, bo5 chit e5 ke3-theng5-chhia ah, long2 kho3 hit-lo7 jin5-lek8 chhia, honnh , sann-lian2-chhia e5 jin5-lek8 chhia, honnh.  Ah siunn7 kong2 i chit8 tiunn sann-lian2-chhia, an2-ne na7 beh chai3 khi3 Hou2-thau5-pi ah, chai3 chit8 e5 bo5-chhai2 ah, to7 an2-ne, to7 toa3--chit e5 Heng-lam5 kheh-un7 chia , it-chai3 chio-hou: “Hou2-thau5-pi khiam3 chit8 e5! Hou2-thau5-pi khiam3 chit8 e5!”Hou2～, an2-ne tit8-tit8 chai3 ah, tit8-tit8 chai3, tit8-tit8 chai3, soah thoan5-soat chit8 e5 bai2 e5 in3-siong7 .  Sou2-i2 Hou2-thau5-pi ni5-ni5 ah, long2 ai3 it-teng7 chit8 e5 toa3 hia hi-seng, tui7-chui2 sin-bong5, honnh.  Sou2-i2 si7 chit e5 ah, si7 ui3 chit e5 bai2 lai5 kong2 ah, si7 hou7 chiah-e5 than3 , chai3 sin-peng chiah-e5 lang5 ah, an2-ne nge7 kong2 khi3.  Ah ki5-sit8 i chit8 tiunn chhia, ah chai3 nng7 e5 khah u7-kau3 kang chinn5 ah, chai3 chit8 e5 bo5 kau3 ah, ah sou2-i2 to7 an2-ne toa3 hia hoah : “Hou2-thau5-pi khiam3 chit8 e5! Hou2-thau5-pi khiam3 chit8 e5!”Chit e5 ia7 heng5-seng5 ah, Sin-hoa3 tin3 Toa7-bak8-kang3 chit8 e5 bai2 e5 hian7-siong7, honnh."
        ]
      ],
      "篇名": "虎頭埤欠一个"
    }
  ]
}
