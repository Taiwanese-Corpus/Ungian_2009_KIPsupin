{
  "作者": "林萬生",
  "出版年": "2000",
  "出版者": "台南縣立文化中心",
  "文類": "民間故事",
  "書名": "台南縣民間文學集3—台南縣閩南語故事集（二）",
  "書寫系統": "漢羅",
  "資料": [
    {
      "段": [
        [
          "咱今也來講這个、彼隻貓仔合這隻虎。本來這隻貓仔合這隻虎，二个是朋友，因為伊為著彼个虎叫彼隻貓仔教伊呼，若卜這个，教伊[走+百]樹欉。啊伊這隻貓仔講：「安呢你先教我食貓鼠，沐血。」啊今也伊了後呼，彼隻虎就先共教彼隻貓仔咬貓鼠沐血，因為咱的貓仔得咬貓鼠、得食貓鼠彼个所在攏沐著血。今也彼隻虎共伊教了會呼，彼隻貓仔呼，「Phut8！」一chong5仔走按樹頂起lih。彼隻虎就住下底遐等啊、等啊，等到一下久，卜走的時，共彼隻貓仔講：「好！好！好！你若滾來呼，含屎你就無拍損。」了後，彼隻貓仔你共看若放屎放了呼，彼號攏家己掩起來。這个是貓仔的故事。",
          "Lan2 chim2-a2 lai5 kong2 chit e5, he chiah niau-a2 kah chit chiah hou2.  Pun2-lai5 chit chiah niau-a2 kah chit chiah hou2, in nng7 e5 si7 peng5-iu2, in-ui7 i ui7 tioh8 hit e5 hou2 kio3 hit chiah niau-a2 ka3 i honnh, na7 beh chit e5, ka3 i peh chhiu7-chang5.  Ah i chit chiah niau-a2 kong2: “An2-ne li2 seng ka3 goa2 chiah8 niau-chhi2, be7 bak-huih.”  Ah chim2-a2 i liau2-au7 honnh, hit chiah hou2 to7 seng ka7 ka3 hit chiah niau-a2 ka7 niau-chhi2 be7 bak-huih, in-ui7 lan2 e5 niau-a2 teh ka7 niau-chhi2, teh chiah8 niau-chhi2 hit e5 sou2-chai7 long2 be7 bak tioh8 huih.  Chim2-a2 hit chiah hou2 ka7 i ka3 liau2 e7 honnh, hit chiah niau-a2 honnh, “Phut8!”－chong5-a2 chau2 an3 chhiu7-teng2 khi2--lih.  Hit chiah hou2 to7 toa3 e7-te2 hia tan2 ah, tan2 ah, tan2 kau3 chit8-e7 ku2, beh chau2 e5 si5, ka7 hit chiah niau-a2 kong2: “Ho2! Ho2! Ho2! Li2 na7 kun2 lai5 honnh, kam5-sai2 li2 to7 bo5 phah-sng2.”  Liau2-au7, hit chiah niau-a2 li2 ka7 khoann3 na7 pang3-sai2 pang3 liau2 honnh, hit-lo7 long2 ka-ki7 am--khi2-lai5.  Chit e5 si7 niau-a2 e5 kou3-su7."
        ]
      ],
      "篇名": "貓仔放屎了後掩起來的由來"
    }
  ]
}
