{
  "作者": "梁瓊芳",
  "出版年": "2006",
  "出版者": "2006台灣羅馬字國際學術研討會",
  "文類": "論文",
  "書寫系統": "漢羅",
  "資料": [
    {
      "段": [
        [
          "摘要",
          "Tiah-iau3"
        ],
        [
          "《台文通訊》是一份月刊發行e5雜誌，自1991年7月創刊到2006年4月為止已發行145期，經過了15冬e5時間，它khi2-thau5創刊e5目的主要為tioh8台灣語文面臨消失e5危機。所以，以這份通訊來扮演「火種」e5角色，來延續台灣語文e5香火。",
          "“Tai5-bun5 Thong-sin3” si7 chit8 hun7 goeh8-khan hoat-heng5 e5 chap8-chi3, chu7 1991 ni5 7 goeh8 chhong3-khan kau3 2006 ni5 4 goeh8 ui5-chi2 i2 hoat-heng5 145 ki5, keng-koe3 liau2 15 tang e5 si5-kan, i khi2-thau5 chhong3-khan e5 bok8-tek chu2-iau3 ui7 tioh8 Tai5-oan5 gi2-bun5 bin7-lim5 siau-sit e5 gui5-ki. Sou2-i2, i2 chit hun7 thong-sin3 lai5 pan7-ian2 “hoe2-chiong2” e5 kak-sek, lai5 ian5-siok8 Tai5-oan5 gi2-bun5 e5 hiunn-hoe2."
        ],
        [
          "Ti7這篇論文內底，筆者除了探討《台文通訊》ti7 90年代所創辦e5意義，而且，強調伊ti7 90年代以來在台語文學以及台語文運動所推sak e5過程中，有啥米貢獻，延續kau2-tann一直擱繼續ti7創辦落去。",
          "Ti7 chit phinn lun7-bun5 lai7-te2, pit-chia2 tu5-liau2 tham3-tho2 “Tai5-bun5 Thong-sin3” ti7 90 ni5-tai7 sou2 chhong3-pan7 e5 i3-gi7, ji5-chhiann2, kiong5-tiau i ti7 90 ni5-tai7 i2-lai5 chai7 Tai5-gi2 bun5-hak8 i2-kip8 Tai5-gi2-bun5 un7-tong7 sou2 chhui-sak e5 koe3-theng5 tiong, u7 siann2-mih kong3-hian3, ian5-siok8 kau2-tann it-tit8 koh ke3-siok8 ti7 chhong3-pan7--loh8-khi3."
        ],
        [
          "筆者簡單紹介《台文通訊》e5內容以台灣社會經濟脈動做一e5相呼應，內面m7-tann7有文學性，koh有學術性、報導性、評論性、人物訪問ham7專題訪問等內容，面對這份台語文雜誌時，筆者以大眾傳播e5角度來談這份文學雜誌所衍生的意義kap影響，筆者ti7論述過程中，第一，beh以「議題設定」理論來談，因《台文通訊》標舉以台語文思考，kui份雜誌大多以漢羅方式書寫，討論伊ti7大眾媒體ham7社會閱聽人所產生e5關係。說明刊物e5目標主要beh向台灣社會發聲，強調台語文的重要。第二，soa3--lai5以「創新傳布」理論來談論傳播接觸到一項新事物，必須要由一方傳達至另一方，並且e7-tang3 hou7 lang5接受採用，所以，《台文通訊》to7扮演了由chit寡台語領袖來領導台語文學e5發展，透過傳播，hou7台語文運動抑是台語文學漸被大眾社會所重視。最後，筆者回歸講《台文通訊》對台灣語文運動e5重要性。",
          "Pit-chia2 kan2-tan siau7-kai3 “Tai5-bun5 Thong-sin3” e5 loe7-iong5 i2 Tai5-oan5 sia7-hoe7 keng-che3 meh8-tong7 cho3 chit8 e5 sio hou-eng3, lai7-bin7 m7-tann7 u7 bun5-hak8-seng3, koh u7 hak8-sut8-seng3, po3-to7-seng3, pheng5-lun7-seng3, jin5-but8 hong2-bun7ham7choan-te5 hong2-bun7 teng2loe7-iong5, bin7-tui3chit hun7Tai5-gi2-bun5chap8-chi3si5,pit-chia2i2 tai7-chiong3 thoan5-po3e5kak-tou7lai5tam5 chit hun7bun5-hak8chap8-chi3sou2 ian2-seng e5i3-gi7 kapeng2-hiong2,pit-chia2ti7lun7-sut8koe3-theng5 tiong, te7-it, behi2“gi7-te5 siat-teng7”li2-lun7lai5tam5,in“Tai5-bun5 Thong-sin3”phiau-ki2 i2Tai5-gi2-bun5 su-kho2, kuihun7chap8-chi3tai7-to i2 Han3-lo5hong-sek su-sia2, tho2-lun7iti7tai7-chiong3 mui5-the2ham7 sia7-hoe7oat8-thiann-lang5 sou2san2-seng e5koan-he7. soeh-beng5khan-but8e5bok8-phiau chu2-iau3 behhiong3Tai5-oan5 sia7-hoe7hoat-siann, kiong5-tiau Tai5-gi2-bun5e5tiong7-iau3. te7-ji7,soa3--lai5i2“chhong3-sin thoan5-pou3”li2-lun7lai5 tam5-lun7 thoan5-po3 chiap-chhiok kau3 chit8 hang7 sin su7-but8, pit-su-iau3 iu5 chit8-hong thoan5-tat8 chi3 leng7-chit8-hong, peng7-chhiann2 e7-tang3 hou7 lang5 chiap-siu7 chhai2-iong7, sou2-i2, “Tai5-bun5 Thong-sin3” to7 pan7-ian2 liau2 iu5 chit-koa2 Tai5-gi2 leng2-siu3 lai5 leng2-to7 Tai5-gi2 bun5-hak8 e5 hoat-tian2, thau3-koe3 thoan5-po3, hou7 Tai5-gi2-bun5 un7-tong7 iah si7 Tai5-gi2 bun5-hak8 chiam7 pi7 tai7-chiong3 sia7-hoe7 sou2 tiong7-si7. Choe3-au7, pit-chia2 hoe5-kui kong2 “Tai5-bun5 Thong-sin3” tui3 Tai5-oan5 gi2-bun5 un7-tong7 e5 tiong7-iau3-seng3."
        ],
        [
          "踏話尾：純正e5台語灌溉台灣文學e5新花園",
          "Tah8-oe7-boe2: sun5-chiann3 e5 Tai5-gi2 koan3-kai3 Tai5-oan5 bun5-hak8 e5 sin hoe-hng5"
        ],
        [
          "90年代以來e5台語文運動，看起來真che7人ti7拼，事實上，無完整e5整理kap分析，時間一直過去了，卡早前人所拍拼e5腳跡，比如講，台語詩、台語小說、台語散文long欠人深入去介紹，其中，ti7 90年代內面，有一份台語文雜誌《台文通訊》所扮演e5意義，就是beh免除台語文滅絕e5危機kap保存台語文香火e5延續，hou7更che7人來參與台語文e5運動。",
          "90 ni5-tai7 i2-lai5 e5 Tai5-gi2-bun5 un7-tong7, khoann3--khi2-lai5 chin che7 lang5 ti7 piann3, su7-sit8 siong7, bo5 oan5-cheng2 e5 cheng2-li2 kap hun-sek, si5-kan it-tit8 koe3--khi3 liau2, khah cha2-cheng5 lang5 sou2 phah-piann3 e5 kha-jiah, pi2-ju5 kong2, Tai5-gi2-si, Tai5-gi2 siau2-soat, Tai5-gi2 san3-bun5 long khiam3 lang5 chhim-jip8 khi3 kai3-siau7, ki5-tiong, ti7 90 ni5-tai7 lai7-bin7, u7 chit8 hun7 Tai5-gi2-bun5 chap8-chi3 “Tai5-bun5 Thong-sin3” sou2 pan7-ian2 e5 i3-gi7, to7-si7 beh bian2-tu5 Tai5-gi2-bun5 biat8-choat8 e5 gui5-ki kap po2-chun5 Tai5-gi2-bun5 hiunn-hoe2 e5 ian5-siok8, hou7 keng3-che7 lang5 lai5 chham-u2 Tai5-gi2-bun5 e5 un7-tong7."
        ],
        [
          "自90年代以來《台文通訊》對台語文學e5重要，不單是伊有詩、散文、小說、戲劇kap評論e5刊載，伊用純正、正確e5台語來書寫kap台灣文學e5新花園，hou7 koh卡濟e5人來共同創作台語文學e5美麗kap寬廣e5天地。",
          "Chu7 90 ni5-tai7 i2-lai5 “Tai5-bun5 Thong-sin3” tui3 Tai5-gi2 bun5-hak8 e5 tiong7-iau3, put-tan si7 i u7 si, san3-bun5, siau2-soat, hi3-kiok8 kap pheng5-lun7 e5 khan-chai3, i iong7 sun5-chiann3, cheng3-khak e5 Tai5-gi2 lai5 su-sia2 kap Tai5-oan5 bun5-hak8 e5 sin hoe-hng5, hou7 koh-khah che7 e5 lang5 lai5 kiong7-tong5 chhong3-chok Tai5-gi2 bun5-hak8 e5 bi2-le7 kap khoan-kong2 e5 thinn-te7."
        ],
        [
          "《台文通訊》發行145期，15冬e5時間，所累積e5物件實在chin che7，針對台語文學e5整理，筆者因篇幅限制e5關係，無深入e5論述。筆者只有ui3大眾傳播e5角度來初探《台文通訊》所標舉以台語文思考，kui份雜誌大多以漢羅方式書寫，討論它ti7大眾媒體ham7社會閱聽人所產生e5關係。說明刊物e5目標主要beh向台灣社會發聲，強調台語文的重要。以及由chit寡台語領袖來領導台語文學e5發展，強調白話字e5重要，透過傳播，hou7台語文運動抑是台語文學漸被大眾社會所重視。",
          "“Tai5-bun5 Thong-sin3” hoat-heng5 145 ki5, 15 tang e5 si5-kan, sou2 lui2-chek e5 mih8-kiann7 sit8-chai7 chin che7, chiam-tui3 Tai5-gi2 bun5-hak8 e5 cheng2-li2, pit-chia2 in phian-hok8 han7-che3 e5 koan-he7, bo5 chhim-jip8 e5 lun7-sut8. Pit-chia2 chi2-u7 ui3 tai7-chiong3 thoan5-po3 e5 kak-tou7 lai5 chhou-tham3 “Tai5-bun5 Thong-sin3” sou2 phiau-ki2 i2 Tai5-gi2-bun5 su-kho2, kui hun7 chap8-chi3 tai7-to i2 Han3-lo5 hong-sek su-sia2, tho2-lun7 i ti7 tai7-chiong3 mui5-the2 ham7 sia7-hoe7 oat8-thiann-lang5 sou2 san2-seng e5 koan-he7. soeh-beng5 khan-but8 e5 bok8-phiau chu2-iau3 beh hiong3 Tai5-oan5 sia7-hoe7 hoat-siann, kiong5-tiau Tai5-gi2-bun5 e5 tiong7-iau3. i2-kip8 iu5 chit-koa2 Tai5-gi2 leng2-siu3 lai5 leng2-to7 Tai5-gi2 bun5-hak8 e5 hoat-tian2, kiong5-tiau peh8-oe7-ji7 e5 tiong7-iau3, thau3-koe3 thoan5-po3, hou7 Tai5-gi2-bun5 un7-tong7 iah si7 Tai5-gi2 bun5-hak8 chiam7 pi7 tai7-chiong3 sia7-hoe7 sou2 tiong7-si7."
        ],
        [
          "踏話頭：母語香火e5傳承",
          "Tah8-oe7-thau5: bu2-gi2 hiunn-hoe2 e5 thoan5-seng5"
        ],
        [
          "《台文通訊》是一份月刊發行e5雜誌，自1991年7月創刊到2006年4月為止，已發行145期，到tann已經15冬e5時間。尚起先 ti7 1990年美國洛杉磯有一寡台灣人，In自從學習台語電腦了後，對台語文創作真有趣味，而且，in定期ti7每月e5第四禮拜e5第二日聚會，除了學羅馬字以外，In互相分享kap交流讀寫台文作品e5心得。因為an-ne，參加e5人na2來na2 che7，所以to7成立「台文寫作會」，成立e5宗旨目的有兩點，首先要鼓勵無仝款行業的人來用台文紹介in家己個人e5專業，hou7台灣話文e7-sai2 toe3到台灣社會文明進步e5腳步，第二，beh推廣台文電腦e5使用，促使台灣文化e5普及化。所以，e7-sai2講「台文寫作會」（Taiwanese Writing Forum)是《台文通訊》e5催生者。",
          "“Tai5-bun5 Thong-sin3” si7 chit8 hun7 goeh8-khan hoat-heng5 e5 chap8-chi3, chu7 1991 ni5 7 goeh8 chhong3-khan kau3 2006 ni5 4 goeh8 ui5-chi2, i2 hoat-heng5 145 ki5, kau3 tann i2-keng 15 tang e5 si5-kan. Siong7 khi2-seng ti7 1990 ni5 Bi2-kok Lok8-san-ki u7 chit8-koa2 Tai5-oan5-lang5, In chu7-chiong5 hak8-sip8 Tai5-gi2 tian7-nau2 liau2-au7, tui3 Tai5-gi2-bun5 chhong3-chok chin u7 chhu3-bi7, ji5-chhiann2, in teng7-ki5 ti7 mui2 goeh8 e5 te7 si3 le2-pai3 e5 te7-ji7-jit8 chu7-hoe7, tu5-liau2 oh8 Lo5-ma2-ji7 i2-goa7, in hou7-siong hun-hiong2 kap kau-liu5 thak8 sia2 Tai5-bun5 chok-phin2 e5 sim-tit. In-ui7 an-ne, chham-ka e5 lang5 na2 lai5 na2 che7, sou2-i2to7 seng5-lip8 “Tai5-bun5 sia2-chok-hoe7”, seng5-lip8 e5 chong-chi2 bok8-tek u7 nng7 tiam2, siu2-sian iau3 kou2-le7 bo5 kang7-khoan2hang5-giap8e5 lang5lai5 iong7 Tai5-bun5 siau7-kai3 in ka-ti7 ko3-jin5 e5 choan-giap8, hou7 Tai5-oan5 oe7-bun5 e7-sai2 toe3 kau3 Tai5-oan5 sia7-hoe7 bun5-beng5 chin3-pou7 e5 kha-pou7, te7-ji7, beh thui-kong2 Tai5-bun5 tian7-nau2 e5 su2-iong7, chhiok-su2 Tai5-oan5 bun5-hoa3 e5 phou2-kip8-hoa3. Sou2-i2, e7-sai2 kong2 “Tai5-bun5 sia2-chok-hoe7” (Taiwanese Writing Forum) si7 “Tai5-bun5 Thong-sin3” e5 chhui-seng-chia2."
        ],
        [
          "擱來ui3台灣社會方面來看，台灣語文長期以來受著政治e5壓迫，特別是母語，不管ti7電視媒體、報章雜誌long2受著歧視kap排斥，抑是ti7本土意識e5報紙、雜誌攏無受重視，台文作家發表作品e5空間有限，影響了台文創作e5意願。所以，這份通訊會tang3提供台文作家一個創作e5｢園地」、發表e5｢舞台」。而且，「台文寫作會」e5會徽「伊親像是一pha強欲hoa--去e5火種；一枝小小a3e5燒了就化麩e5蕃仔火；一條期待人來經過e5橋；一區欠人耕作e5田園；一個可能無觀眾e5舞台。」所以，它khi2-thau5創刊e5目的主要為tioh8台灣語文面臨消失e5危機，to7以這份通訊來扮演「火種」e5角色，來延續台灣語文e5香火。嘛是希望藉著這pha微弱e5火e7-tang3來點燃更大e5火炬，hou7《台文通訊》為了延續台灣語文e5文化以及不惜一切犧牲奉獻e5精神，來促進台文工作者彼此之間e7-tang3互相交流kap溝通e5橋樑。同時陣，擱希望hou7 lu2來lu2 che7 e5不同階層e5台灣人做夥來參與這份刊物e5台語文運動。",
          "Koh lai5 ui3 Tai5-oan5 sia7-hoe7 hong-bin7 lai5 khoann3, Tai5-oan5 gi2-bun5 tng5-ki5 i2-lai5 siu7 tioh8 cheng3-ti7 e5 ap-pek, tek8-piat8 si7 bu2-gi2, put-koan2 ti7 tian7-si7 mui5-the2, po3-chiong chap8-chi3 long2 siu7 tioh8 ki5-si7 kap pai5-thek, iah si7 ti7pun2-thou2 i3-sek e5po3-choa2,chap8-chi3long2 bo5siu7tiong7-si7, Tai5-bun5chok-kahoat-piau2chok-phin2 e5khong-kaniu2-han7, eng2-hiong2liau2Tai5-bun5 chhong3-chok e5i3-goan7. Sou2-i2,chit hun7Thong-sin3e7-tang3the5-kiong Tai5-bun5chok-kachit8 e5 chhong3-chok e5“hng5-te7”,hoat-piau2e5“bu2-tai5”. Ji5-chhiann2,“Tai5-bun5 sia2-chok-hoe7” e5 hoe7-hui “ichhin-chhiunn7 si7chit8phakiong7-beh hoa--khi3 e5hoe2-cheng2; chit8 ki sio2-sio2-a3 e5sio liau2 to7 hoa3-hue5hoan-a2-hoe2; chit8 tiau5ki5-thai7lang5lai5 keng-koe3 e5kio5; chit8 khu khiam3 lang5 keng-chohe5chhan5-hng5;chit8 e5 kho2-leng5 bo5koan-chiong3e5bu2-tai5.”Sou2-i2, i khi2-thau5 chhong3-khan e5 bok8-tek chu2-iau3 ui7 tioh8 Tai5-oan5 gi2-bun5 bin7-lim5 siau-sit e5 gui5-ki, to7 i2 chit hun7 Thong-sin3 lai5 pan7-ian2 “hoe2-cheng2” e5 kak-sek, lai5 ian5-siok8 Tai5-oan5 gi2-bun5 e5 hiunn-hoe2. Ma7 si7 hi-bang7 chioh tioh8 chit pha bi5-jiok8 e5 hoe2 e7-tang3 lai5 tiam2-jian5 keng3 toa7 e5 hoe2-ki2, hou7 “Tai5-bun5 Thong-sin3” ui7 liau2 ian5-siok8 Tai5-oan5 gi2-bun5 e5 bun5-hoa3 i2-kip8 put-sioh it-chhe3 hi-seng hong7-hian3 e5 cheng-sin5, lai5 chhiok-chin3 Tai5-bun5 kang-chok-chia2 pi2-chhu2 chi-kan e7-tang3 hou7-siong kau-liu5 kap ko-thong e5 kio5-niu5. Tong5 si5-chun7, koh hi-bang7 hou7 lu2 lai5 lu2 che7 e5 put-tong5 kai-chan5 e5 Tai5-oan5-lang5 cho3-hoe2 lai5 chham-u2 chit hun7 khan-but8 e5 Tai5-gi2-bun5 un7-tong7."
        ],
        [
          "Ti7方耀乾e5 hit兩篇〈台語文刊物述略〉抑是〈新世代、新風景—九十年代的台語文學刊物kap台語詩新人群〉論文內面，這兩篇論文主要所談論e5是九十年代e5台語純文學刊物kap重要詩人e5紹介，對二十世紀90年代台語文學雜誌e5總回顧，ti7內面e5論述嘛提出兩本ti7 2001年新e5台語文學雜誌e5創刊，分別是《台灣E文藝》、《海翁台語文學》，因為有這呢濟文學雜誌e5產生，hou7台語文學e5花園e7-sai2講是百花齊放。另外，有ui3醫學e5觀點來探討《台文通訊》，m7-koh，若講著台語文學e5雜誌，大部分都會輕輕-a2 chhoa7到《台文通訊》，並無做一完整e5紹介kap整理。所以，這是筆者想beh書寫這篇論文e5起因之一。",
          "Ti7 Png Iau7-khian5 e5 hit nng7 phinn `Tai5-gi2-bun5 khan-but8 sut8-liok8' iah si7 `Sin-se3-tai7, sin hong-keng2----Kau2-chap8 ni5-tai7 e5 Tai5-gi2 bun5-hak8 khan-but8 kap Tai5-gi2-si sin jin5-kun5' lun7-bun5 lai7-bin7, chit nng7 phinn lun7-bun5 chu2-iau3 sou2 tam5-lun7 e5 si7 kau2-chap8 ni5-tai7 e5 Tai5-gi2 sun5 bun5-hak8 khan-but8 kap tiong7-iau3 si-jin5 e5 siau7-kai3, tui3 ji7-chap8 se3-ki2 90 ni5-tai7 Tai5-gi2 bun5-hak8 chap8-chi3 e5 chong2 hoe5-kou3, ti7 lai7-bin7 e5 lun7-sut8 ma7 the5 chhut nng7 pun2 ti7 2001 ni5 sin e5 Tai5-gi2 bun5-hak8 chap8-chi3 e5 chhong3-khan, hun-piat8 si7 “Tai5-oan5 E bun5-ge7”, “Hai2-ang Tai5-gi2 bun5-hak8“, in-ui7 u7 chiah-ni7 che7 bun5-hak8 chap8-chi3 e5 san2-seng , hou7 Tai5-gi2 bun5-hak8 e5 hoe-hng5 e7-sai2 kong2 si7 pek-hoa che5-hong3. Leng7-goa7, u7 ui3 i-hak8 e5 koan-tiam2 lai5 tham3-tho2 “Tai5-bun5 Thong-sin3”, m7-koh, na7 kong2 tioh8 Tai5-gi2 bun5-hak8 e5 chap8-chi3 , toa7 pou7-hun7 to e7 khin-khin-a2 chhoa7 kau3 “Tai5-bun5 Thong-sin3”, peng7 bo5 cho3 chit8 oan5-cheng2 e5 siau7-kai3 kap cheng2-li2. Sou2-i2, che si7 pit-chia2 siunn7 beh su-sia2 chit phinn lun7-bun5 e5 khi2-in chi-it."
        ],
        [
          "Ti7這篇論文內底，筆者除了探討《台文通訊》ti7 90年代所創辦e5意義，而且，強調伊ti7 90年代以來在台語文學以及台語文運動所推sak e5過程中，有啥米貢獻，延續kau2-tann一直擱繼續ti7創辦落去。",
          "Ti7 chit phinn lun7-bun5 lai7-te2, pit-chia2 tu5-liau2 tham3-tho2 “Tai5-bun5 Thong-sin3” ti7 90 ni5-tai7 sou2 chhong3-pan7 e5 i3-gi7, ji5-chhiann2, kiong5-tiau i ti7 90 ni5-tai7 i2-lai5 chai7 Tai5-gi2 bun5-hak8 i2-kip8 Tai5-gi2-bun5 un7-tong7 sou2 chhui-sak e5 koe3-theng5 tiong, u7 siann2-mih kong3-hian3, ian5-siok8 kau2-tann it-tit8 koh ke3-siok8 ti7 chhong3-pan7--loh8-khi3."
        ],
        [
          "筆者簡單紹介《台文通訊》e5內容以台灣社會經濟脈動做一e5相呼應，內面m7-tann7有文學性，koh有學術性、報導性、評論性、人物訪問ham7專題訪問等內容，伊內底也有chin che7詩、小說、散文kap戲劇等台語文學內容，m7-koh，因為篇幅e5關係，ti7這，to7無作深入e5論述。",
          "Pit-chia2 kan2-tan siau7-kai3 “Tai5-bun5 Thong-sin3” e5 loe7-iong5 i2 Tai5-oan5 sia7-hoe7 keng-che3 meh8-tong7 cho3 chit8 e5 sio hou-eng3, lai7-bin7 m7-tann7 u7 bun5-hak8-seng3, koh u7 hak8-sut8-seng3, po3-to7-seng3, pheng5-lun7-seng3, jin5-but8 hong2-bun7 ham7 choan-te5 hong2-bun7 teng2 loe7-iong5, i lai7-te2 ia7 u7 chin che7 si, siau2-soat, san3-bun5 kap hi3-kiok8 teng2 Tai5-gi2 bun5-hak8 loe7-iong5, m7-koh, in-ui7 phian-hok8 e5 koan-he7, ti7 chia, to7 bo5 cho3 chhim-jip8 e5 lun7-sut8."
        ],
        [
          "本論文面對這份《台文通訊》e5台語文雜誌時，筆者主要以大眾傳播e5角度來談這份文學雜誌所衍生e5意義kap影響，以及自90年代以來對台灣語文運動e5重要性kap意義。",
          "Pun2 lun7-bun5 bin7-tui3 chit hun7 “Tai5-bun5 Thong-sin3” e5 Tai5-gi2-bun5 chap8-chi3 si5, pit-chia2 chu2-iau3 i2 tai7-chiong3 thoan5-po3 e5 kak-tou7 lai5 tam5 chit hun7 bun5-hak8 chap8-chi3 sou2 ian2-seng e5 i3-gi7 kap eng2-hiong2, i2-kip8 chu7 90 ni5-tai7 i2-lai5 tui3 Tai5-oan5 gi2-bun5 un7-tong7 e5 tiong7-iau3-seng3 kap i3-gi7."
        ],
        [
          "《台文通訊》e5發展kap內容",
          "“Tai5-bun5 Thong-sin3” e5 hoat-tian2 kap loe7-iong5"
        ],
        [
          "筆者ti7話頭時已經提出「台文寫作會」kap《台文通訊》e5關係，koh來，欲紹介《台文通訊》所創辦e5目標、以及所舉辦e5活動發展作一簡單e5說明，第二部分，欲針對《台文通訊》e5內容作一分類e5初探，以下，tioh8是筆者對《台文通訊》觀察kap整理：",
          "Pit-chia2 ti7 oe7-thau5 si5 i2-keng the5 chhut “Tai5-bun5 sia2-chok-hoe7” kap “Tai5-bun5 Thong-sin3” e5 koan-he7,kohlai5,beh siau7-kai3 “Tai5-bun5 Thong-sin3” sou2 chhong3-pan7 e5 bok8-phiau, i2-kip8 sou2 ki2-pan7 e5 oah8-tang7 hoat-tian2 cho3 chit8 kan2-tan e5 soeh-beng5, te7-ji7 pou7-hun7, beh chiam-tui3 “Tai5-bun5 Thong-sin3” e5 loe7-iong5 cho3 chit8 hun-lui7 e5 chhou-tham3, i2-ha7, tioh8si7 pit-chia2 tui3 “Tai5-bun5 Thong-sin3” koan-chhat kap cheng2-li2:"
        ],
        [
          "（一）《台文通訊》e5發行kap編輯",
          "(It) “Tai5-bun5 Thong-sin3” e5 hoat-heng5 kap pian-chip"
        ],
        [
          "《台文通訊》最初e5發行人是鄭良光，編輯群是「台文寫作會」，tu2成立e5時陣由鄭良光先生擔任總編輯兼所有事物，ti7第51期開始由李勤岸接手擔任總編輯，一直到第68期因為伊讀博士班課業真重，所以無法度繼續擔任總編輯e5職務，因為an2-ne，多倫多台文通訊讀者聯誼會受著聰美基金會e5委託，ui3第69期e5編輯工課，交hou7蘇正玄先生擔任總編輯，《台文通訊》e5編輯小組群e5成員有陳雷、陳星旭、賴柏年、廖碧玉、李春惠kap張秀滿，這是創刊以來，頭一擺以團隊合作e5方式共同作夥編輯e5工課，然後，ti7 2002年2月由張秀滿擔任總編輯，一直到第119期改由葉國基擔任總編輯到tann。M7-koh，《台文通訊》ti72006年2月21日接著聰美基金會通知，ui3第143期起，聰美基金會停止作台文通訊e5發行人。以後e5發行完全交hou7台灣聯絡處e5李江卻台語文教基金會來發行。",
          "“Tai5-bun5 Thong-sin3” choe3-chhou e5 hoat-heng5-jin5 si7 Tenn7 Liong5-kng, pian-chip-kun5 si7 “Tai5-bun5 sia2-chok-hoe7”, tu2seng5-lip8e5 si5-chun7 iu5 Tenn7 Liong5-kng sian-sinn tam-jin7 chong2-pian-chip kiam sou2-u7 su7-but8, ti7 te7 51 ki5 khai-si2 iu5 Li2 Khin5-hoann7 chiap-chhiu2 tam-jin7 chong2-pian-chip, it-tit8 kau3 te7 68 ki5 in-ui7 i thak8 phok-su7-pan kho3-giap8 chin tang7, sou2-i2 bo5 hoat-tou7 ke3-siok8 tam-jin7 chong2-pian-chip e5 chit-bu7, in-ui7 an2-ne, To-lun5-to Tai5-bun5 Thong-sin3 thok8-chia2 lian5-gi5-hoe7 siu7 tioh8 Chhong-bi2 Ki-kim-hoe7 e5 ui2-thok, ui3 te7 69 ki5 e5 pian-chip khang-khoe3, kau hou7 Sou Cheng3-hian5 sian-sinn tam-jin7 chong2-pian-chip, “Tai5-bun5 Thong-sin3” e5 pian-chip sio2-chou-kun5 e5 seng5-oan5 u7 Tan5 Lui5, Tan5 Seng-hiok, Loa7 Pek-ni5, Liau7 Pek-giok8, Li2 Chhun-hui7 kap Tiunn Siu3-boan2, che si7 chhong3-khan i2-lai5, thau5-chit8-pai2 i2 thoan5-tui7 hap8-chok e5 hong-sek kiong7-tong5 cho3-hoe2 pian-chip e5 khang-khoe3, jian5-au7, ti7 2002 ni5 2 goeh8 iu5 Tiunn Siu3-boan2 tam-jin7 chong2-pian-chip, it-tit8 kau3 te7 119 ki5 kai2 iu5 Iap8 Kok-ki tam-jin7 chong2-pian-chip kau3 tann. M7-koh,“Tai5-bun5 Thong-sin3”ti7 2006ni52goeh821jit8 chiaptioh8Chhong-bi2 Ki-kim-hoe7 thong-ti, ui3te7143ki5 khi2,Chhong-bi2 Ki-kim-hoe7 theng5-chi2 cho3Tai5-bun5 Thong-sin3 e5hoat-heng5-jin5.I2-au7e5hoat-heng5oan5-choan5kauhou7Tai5-oan5lian5-lok8-chhu3e5Li2-kang KhiohTai5-gi2Bun5-kau3 Ki-kim-hoe7lai5hoat-heng5."
        ],
        [
          "（二）《台文通訊》創辦e5目標",
          "(Ji7) “Tai5-bun5 Thong-sin3” chhong3-pan7 e5 bok8-phiau"
        ],
        [
          "《台文通訊》起頭e5目的ti7發刊詞內面已經有講起，卡具體來講有四點：第一點提高台灣人用台語思考e5能力。第二點提升台灣人對台文e5寫及閱讀e5能力。第三點提倡大眾傳播媒體使用台文e5風氣。第四點促成台文工作者e5聯繫及分工合作。所以ti7創刊號內面提到《台文通訊》e5內容，計畫每個月發行一期，每一期有八頁，分作習作園地、新文化、文學創作、台語文法、宗教、現代科技、語文動態、台文信箱等八大類，不過，隨著《台文通訊》這十外冬來不斷e5創新kap改變，早tioh8已經無法滿足現實e5需要，相對e5，伊所背負e5任務kap目標也一直ti7增加，增加了後e5目標e7-sai2講有七點，分別是第一點宣傳台語文運動e5內容、鼓舞草根性e5參與。第二點提昇大眾對台語／台語文e5興趣kap學習。第三點影響政府e5台語文政策。第四點提供母語寫作kap學習e5園地。第五點促進台語書面語e5發展。第六點介紹kap推展台語文學。第七點hou7羅馬字成為台灣Ho7-lo2話正規e5文書系統，不過，《台文通訊》使用e5文字是現此時台語文界主流書寫所用e5漢羅合用e5方式。Che是一個過渡時期變通e5辦法，伊長期e5目標猶原是全部羅馬字，hou7伊成做台灣Ho7-lo2話e5正規文書系統。",
          "“Tai5-bun5 Thong-sin3” khi2-thau5 e5 bok8-tek ti7 hoat-khan-su5 lai7-bin7 i2-keng u7 kong2 khi2, khah ku7-the2 lai5 kong2 u7 si3 tiam2: te7-it tiam2 the5-ko Tai5-oan5-lang5 iong7 Tai5-gi2 su-kho2 e5 leng5-lek8. Te7-ji7 tiam2 the5-seng Tai5-oan5-lang5 tui3 Tai5-bun5 e5 sia2 kap oat8-thak8 e5 leng5-lek8. Te7-sann tiam2 the5-chhiong3 tai7-chiong3 thoan5-po3 mui5-the2 su2-iong7 Tai5-bun5 e5 hong-khi3. Te7-si3 tiam2 chhiok-seng5 Tai5-bun5 kang-chok-chia2 e5 lian5-he5 kap hun-kang hap8-chok. Sou2-i2 ti7 chhong3-khan-ho7 lai7-bin7 the5 kau3 “Tai5-bun5 Thong-sin3” e5 loe7-iong5, ke3-oe7 mui2 ko3 goeh8 hoat-heng5 chit8 ki5, mui2 chit8 ki5 u7 peh iah8, hun-cho3 sip8-chok hng5-te7, sin bun5-hoa3, bun5-hak8 chhong3-chok, Tai5-gi2 bun5-hoat, chong-kau3, hian7-tai7 kho-ki, gi2-bun5 tong7-thai7, Tai5-bun5 sin3-siunn teng2 peh toa7 lui7, put-ko3, sui5 tioh8 “Tai5-bun5 Thong-sin3” chit chap8 goa7 tang lai5 put-toan7 e5 chhong3-sin kap kai2-pian3, cha2 tioh8 i2-keng bo5-hoat boan2-chiok hian7-sit8 e5 su-iau3, siong-tui3 e5, i sou2 poe7-hu7 e5 jin7-bu7 kap bok8-phiau ia7 it-tit8 ti7 cheng-ka, cheng-ka liau2-au7 e5 bok8-phiau e7-sai2 kong2 u7 chhit tiam2, hun-piat8 si7te7-ittiam2 soan-thoan5Tai5-gi2-bun5 un7-tong7 e5loe7-iong5,kou2-bu2 chhau2-kin-seng3e5chham-u2. Te7-ji7tiam2 the5-sengtai7-chiong3tui3 Tai5-gi2/Tai5-gi2-bun5 e5heng3-chhu3 kaphak8-sip8.Te7-sanntiam2eng2-hiong2 cheng3-hu2 e5 Tai5-gi2-bun5cheng3-chhek. Te7-si3 tiam2the5-kiong bu2-gi2 sia2-chok kaphak8-sip8 e5hng5-te7. Te7-gou7 tiam2 chhiok-chin3Tai5-gi2su-bin7-gi2e5hoat-tian2.Te7 lak8 tiam2kai3-siau7kapthui-tian2Tai5-gi2 bun5-hak8.Te7 chhit tiam2hou7Lo5-ma2-ji7seng5-ui5Tai5-oan5 Ho7-lo2-oe7 cheng3-kuie5bun5-suhe7-thong2,put-ko3,“Tai5-bun5 Thong-sin3”su2-iong7 e5bun5-ji7 si7hian7-chhu2-si5Tai5-gi2-bun5-kai3chu2-liu5su-sia2sou2iong7 e5Han3-lo5 hap8-iong7 e5hong-sek. Chesi7 chit8 e5 koe3-tou7si5-ki5pian3-thonge5pan7-hoat,itng5-ki5 e5bok8-phiauiu5-goan5si7choan5-pou7Lo5-ma2-ji7, hou7i chiann5-cho3Tai5-oan5 Ho7-lo2-oe7e5cheng3-kui bun5-suhe7-thong2."
        ],
        [
          "（三）《台文通訊》所舉辦過e5活動",
          "(Sann) “Tai5-bun5 Thong-sin3” sou2 ki2-pan7 koe3 e5 oah8-tang7"
        ],
        [
          "《台文通訊》除了出版刊物雜誌ham7 1993年開始e5讀者聯誼會，為了beh hou7台語文書寫e7-tang3多元化，koh開設「台語文基礎班」、「台語電腦寫作班」、以及將一寡台語文學e5作品製作成台語文學有聲冊刊，分作四e5單元，有【飄浪e5台語文學】、【悲戀e5台語文學】、【流轉e5台語文學】、【青春e5台語文學】涵蓋無仝作家e5台語詩、台語歌、台語散文、台語小說、客家話詩e5選輯，以通訊廣告e5方式將日本卡通錄影帶製作成台語版e5台語卡通錄影帶，而且，擱ti7台文通訊兩週年時，ham7民眾日報、台灣時報舉辦台文作品徵文比賽，koh ham7北美洲台灣人教授協會在1996年8月1-4日共同舉辦「第二屆北美台語文夏令會」等活動，抑是主動提供各單位台語文活動e5團體演講kap表演節目，一寡台語活動e5放送，親像是台灣羅馬字協會ti7台灣所舉辦第九屆到第十一屆e5「世界台語文化營」。",
          "“Tai5-bun5 Thong-sin3” tu5-liau2 chhut-pan2 khan-but8 chap8-chi3 ham7 1993 ni5 khai-si2 e5 thok8-chia2 lian5-gi5-hoe7, ui7 liau2 beh hou7 Tai5-gi2-bun5 su-sia2 e7-tang3 to-goan5-hoa3, koh khai-siat “Tai5-gi2-bun5 ki-chhou2-pan”,  “Tai5-gi2 tian7-nau2 sia2-chok-pan”, i2-kip8 chiong chit8-koa2 Tai5-gi2 bun5-hak8 e5 chok-phin2 che3-chok seng5 Tai5-gi2 bun5-hak8 iu2-siann chheh-khan, hun-cho3 si3 e5 tan-goan5, u7 “Phiau-long7 e5 Tai5-gi2 bun5-hak8”, “Pi-loan5 e5 Tai5-gi2 bun5-hak8”, “Liu5-choan2 e5 Tai5-gi2 bun5-hak8”, “Chheng-chhun e5 Tai5-gi2 bun5-hak8” ham5-kai3 bo5-kang7chok-kae5 Tai5-gi2-si, Tai5-gi2-koa, Tai5-gi2 san3-bun5, Tai5-gi2 siau2-soat, Kheh-ka-oe7-si e5 soan2-chip, i2 Thong-sin3 kong2-ko3 e5 hong-sek chiong Jit8-pun2 kha-thong lok8-iann2-toa3 che3-chok seng5 Tai5-gi2-pan2 e5 Tai5-gi2 kha-thong lok8-iann2-toa3, ji5-chhiann2, koh ti7 Tai5-bun5 Thong-sin3 nng7 chiu-ni5 si5, ham7 Bin5-chiong3 Jit8-po3, Tai5-oan5 Si5-po3 ki2-pan7 Tai5-bun5 chok-phin2 teng-bun5 pi2-sai3, koh ham7 Pak-bi2-chiu Tai5-oan5-lang5 Kau3-siu7 Hiap8-hoe7 chai7 1996 ni5 8 goeh8 1-4 jit8 kiong7-tong5 ki2-pan7 “Te7-ji7 kai3 Pak-bi2 Tai5-gi2-bun5 Ha7-leng7-hoe7” teng2 oah8-tang7, iah si7 chu2-tong7 the5-kiong kok tan-ui7 Tai5-gi2-bun5 oah8-tang7 e5 thoan5-the2 ian2-kang2 kap piau2-ian2 chiat-bok8, chit8-koa2 Tai5-gi2 oah8-tang7 e5 hong3-sang3, chhin-chhiunn7 si7 Tai5-oan5 Lo5-ma2-ji7 Hiap8-hoe7 ti7 Tai5-oan5 sou2 ki2-pan7 Te7 kau2 kai3 kau3 Te7 chap8-it kai3 e5 “Se3-kai3 Tai5-gi2 Bun5-hoa3-iann5”."
        ],
        [
          "（四）《台文通訊》e5內容",
          "(Si3) “Tai5-bun5 Thong-sin3” e5 loe7-iong5"
        ],
        [
          "《台文通訊》e5內容主要是偏重語言文化ham7政治關係e5分析評論，m7是純文學性e5刊物，是一份運動性、報導性等綜合性e5刊物，內容十分多元，雖然講伊ti7北美洲編輯，但是，伊e5內容long2是以台灣為主，嘛有一寡海外e5作品，包括海外kap國際性e5題材，這是和國內台文刊物比較無kang5 e5所在。伊起頭頁數攏是八頁，一直到第25期，發行量增大koh增加真che7 e5單元，所以頁數ui3八頁增加到十六頁。",
          "“Tai5-bun5 Thong-sin3” e5 loe7-iong5 chu2-iau3 si7 phian-tiong7 gi2-gian5 bun5-hoa3 ham7 cheng3-ti7 koan-he7 e5 hun-sek pheng5-lun7, m7 si7 sun5 bun5-hak8-seng3 e5 khan-but8, si7 chit8 hun7 un7-tong7-seng3, po3-to7-seng3 teng2 chong-hap8-seng3 e5 khan-but8, loe7-iong5 chap8-hun to-goan5, sui-jian5 kong2 i ti7 Pak-bi2-chiu pian-chip, tan7-si7, i e5 loe7-iong5 long2 si7 i2 Tai5-oan5 ui5-chu2, ma7 u7 chit8-koa2 hai2-goa7 e5 chok-phin2, pau-khoah hai2-goa7 kap kok-che3-seng3 e5 te5-chai5, che si7 kap kok-lai7 Tai5-bun5 khan-but8 pi2-kau3 bo5 kang5 e5 sou2-chai7. I khi2-thau5 iah8-sou3 long2 si7 peh iah8, it-tit8 kau3 te7 25 ki5, hoat-heng5-liong7 cheng-toa7 koh cheng-ka chin che7 e5 tan-goan5, sou2-i2 iah8-sou3 ui3 peh iah8 cheng-ka kau3 chap8-lak8 iah8."
        ],
        [
          "《台文通訊》e5內容，e7-sai2分作文學性、學術性、報導性、評論性、人物專訪與專題訪問、文獻記載、提供台文創作園地「我e5第一篇台文」以及其他增闢e5單元等八方面來談：",
          "“Tai5-bun5 Thong-sin3” e5 loe7-iong5, e7-sai2 hun-cho3 bun5-hak8-seng3, hak8-sut8-seng3, po3-to7-seng3, pheng5-lun7-seng3, jin5-but8 choan-hong2 kap choan-te5 hong2-bun7, bun5-hian3 ki3-chai3, the5-kiong Tai5-bun5 chhong3-chok hng5-te7 “goa2 e5 te7-it phinn Tai5-bun5” i2-kip8 ki5-tha cheng-phi3 e5 tan-goan5 teng2 peh hong-bin7 lai5 tam5:"
        ],
        [
          "文學性：",
          "Bun5-hak8-seng3:"
        ],
        [
          "《台文通訊》e5文學性e5文章，差不多佔一半e5版面，有詩、散文、小說、戲劇、gin2-a2歌、笑話等等。",
          "“Tai5-bun5 Thong-sin3” e5 bun5-hak8-seng3 e5 bun5-chiunn, chha-put-to chiam3 chit8-poann3 e5 pan2-bin7, u7 si, san3-bun5, siau2-soat, hi3-kiok8,gin2-a2-koa, chhio3-oe7 teng2-teng2."
        ],
        [
          "詩e5部分，親像鄭雅怡、李勤岸、陳明仁、陳雷、吳國禎等人發表了真che7詩作，有〈新台灣人三部曲—鄭南榕自焚五週年祭〉、〈永遠e5故鄉〉、〈牽手〉、〈母親〉、〈一代過了koh一代〉、〈苦痛e5三月天〉等等。",
          "Si e5 pou7-hun7, chhin-chhiunn7 Tenn7 Nga2-i5, Li2 Khin5-hoann7, Tan5 Beng5-jin5, Tan5 Lui5, Gou5 Kok-cheng teng2 lang5 hoat-piau2 liau2 chin che7 si-chok, u7 `Sin Tai5-oan5-lang5 sam-pou7-khek----Tenn7 Lam5-iong5 chu7-hun5 gou7 chiu-ni5 che3', `Eng2-oan2 e5 kou3-hiong', `Khan-chhiu2', “Bu2-chhin', `Chit8 tai7 koe3 liau2 koh chit8 tai7', `Khou2-thang3 e5 sann-goeh8-thinn' teng2-teng2."
        ],
        [
          "散文e5部分，有黃宗岳〈重看《與狼共舞》〉、林錦賢〈看趙天福演詩了後〉、陳清風〈歌仔戲e5封建沙文本質〉、〈台灣戲劇對促進台語文e5探討〉，抑是對事件或個人e5追思，親像台獨聯盟美國本部蔡正隆主席過身、追悼鄭南榕自焚、追悼詹益樺自焚、追思二二八事件e5受難者、〈馬偕博士過身100週年紀念〉以及張秀滿整理〈烏名單小故事〉等等。",
          "San3-bun5 e5 pou7-hun7, u7 Ng5 Chong-gak8 `Teng5 khoann3 “U2 long5 kiong7-bu2” ', Lim5 Gim2-hian5 `Khoann3 Tio7 Thian-hok ian2-si liau2-au7', Tan5 Chheng-hong `Koa-a2-hi3 e5 hong-kian3 soa-bun5 pun2-chit', `Tai5-oan5 hi3-kiok8 tui3 chhiok-chin3 Tai5-gi2-bun5 e5 tham3-tho2', iah si7 tui3 su7-kiann7 hek8 ko3-jin5 e5 tui-su, chhin-chhiunn7 Tai5-tok8 Lian5-beng5 Bi2-kok pun2-pou7 Chhoa3 Cheng3-liong5 chu2-sek8 koe3-sin, tui-tiau3 Tenn7 Lam5-iong5 chu7-hun5, tui-tiau3 Chiam Ek-hoa5 chu7-hun5, tui-su Ji7-ji7-pat su7-kiann7 e5 siu7-lan7-chia2, “Ma2-kai phok-su7 koe3-sin 100 chiu-ni5 ki3-liam7' i2-kip8 Tiunn Siu3-boan2 cheng2-li2 `Ou-mia5-toann sio2-kou3-su7' teng2-teng2."
        ],
        [
          "小說e5部分，有陳雷e5<李石頭e5古怪病〉、228 e5小說『The Unspeakable』、描寫中國變態社會e5『傳道者』、台灣女性故事e5『歸仁阿媽』、軍中樂園e5『失樂園』等。",
          "Siau2-soat e5 pou7-hun7, u7 Tan5 Lui5 e5 `Li2 Chioh8-thau5 e5 kou2-koai3-penn7',228 e5siau2-soat`The Unspeakable',biau5-sia2 Tiong-kokpian3-thai7sia7-hoe7e5`Thoan5-to7-chia2', Tai5-oan5lu2-seng3kou3-su7 e5`Kui-jin5 a-ma2',kun-tionglok8-hng5e5`Sit-lok8-hng5'teng2."
        ],
        [
          "戲劇e5部分，有陳明仁〈三八阿美sui2阿嬌〉、陳雷〈咱e5厝邊〉、〈有耳無嘴〉等等。",
          "Hi3-kiok8 e5 pou7-hun7, u7 Tan5 Beng5-jin5 `Sam-pat A-bi2 sui2 A-kiau', Tan5 Lui5 `Lan2 e5 chhu3-pinn', `U7 hi7 bo5 chhui3' teng2-teng2."
        ],
        [
          "Gin2-a2歌e5部分，放ti7「初級台語囝仔歌」專欄，Siau Lah-jih紹介真che7gin2-a2歌，將華語歌詞寫作漢羅或是創新內容寫新e5詞，有〈食飯歌〉、〈去讀冊〉、〈放風吹〉、〈我是一個小古錐〉、〈蟬仔〉等等。",
          "Gin2-a2-koae5 pou7-hun7, khng3 ti7 “chhou-kip Tai5-gi2 gin2-a2-koa” choan-noa5, Siau Lah-jih siau7-kai3 chin che7gin2-a2-koa, chiong Hoa5-gi2 koa-su5 sia2-chok Han3-lo5 hek8 si7 chhong3-sin loe7-iong5 sia2 sin e5 su5, u7 `Chiah8-png7-koa', `Khi3 thak8-chheh', “Pang3 hong-chhoe', `Goa2 si7 chit8 e5 sio2-kou2-chui', `Siam5-a2' teng2-teng2."
        ],
        [
          "笑話e5部分，有〈婚約到期〉、〈hou7我請〉、〈隨意to7好〉、〈Lim啥物〉、〈菜姑〉、〈駛車駛卡慢咧，趁錢趁卡緊咧〉等等。",
          "Chhio3-oe7 e5 pou7-hun7, u7 `Hun-in kau3-ki5', `Hou7 goa2 chhiann2', “Sui5-i3 to7 ho2', “Lim siann2-mih', “Chhai3-kou', `Sai2-chhia sai2 khah ban7 leh, than3-chinn5 than3 khah kin2 leh' teng2-teng2."
        ],
        [
          "學術性：",
          "Hak8-sut8-seng3:"
        ],
        [
          "學術性e5文章大部份是語文方面e5論文，親像李勤岸e5博士論文〈台灣話語詞e5演變〉節要、〈北美地區台語文e5研究教學kap推廣〉、張學謙所寫1960年代海外台語文運動e5<書寫e5意識型態分析：用＜台灣青年＞作例〉、〈白話字kap台語文e5現代化〉、〈行向多元化e5台灣國家語言政策〉、Henning Kloter原作e5<白話字e5歷史〉、蔣為文e5<越南羅馬字e5發展〉、楊允言e5<Tui3語域kap借詞觀點探討台語文寫作風格〉、鄭良偉e5<台語、華語e5結構及動向〉、日本台文運動者酒井亨〈幾項日本媒體有關母語e5報導kap母語運動〉、〈獨派大將e5中原漢字意識阻礙台灣建國〉等。",
          "Hak8-sut8-seng3e5bun5-chiunntoa7pou7-hun7 si7gi2-bun5hong-bin7 e5lun7-bun5, chhin-chhiunn7 Li2 Khin5-hoann7 e5phok-su7lun7-bun5`Tai5-oan5-oe7gi2-su5e5ian2-pian3'chiat-iau3,`Pak-bi2 te7-khuTai5-gi2-bun5 e5 gian2-kiu3 ka3-hak8 kap thui-kong2',Tiunn Hak8-khiam sou2sia2 1960 ni5-tai7hai2-goa7Tai5-gi2-bun5 un7-tong7 e5`Su-sia2 e5i3-sekheng5-thai7hun-sek: iong7“Tai5-oan5Chheng-lian5”cho3 le7',`Peh8-oe7-ji7 kap Tai5-gi2-bun5 e5 hian7-tai7-hoa3',`Kiann5 hiong3to-goan5-hoa3 e5 Tai5-oan5 kok-ka gi2-gian5 cheng3-chhek', Henning Klotergoan5-choke5`Peh8-oe7-ji7 e5lek8-su2',Chiunn2 Ui5-bun5e5`Oat8-lam5Lo5-ma2-ji7 e5hoat-tian2',Iunn5 Un2-gian5e5`Tui3gi2-hek8kapchioh-su5koan-tiam2 tham3-tho2 Tai5-gi2-bun5 sia2-chokhong-keh',Tenn7 Liong5-ui2e5`Tai5-gi2, Hoa5-gi2 e5kiat-kou3kap tong7-hiong3', Jit8-pun2 Tai5-bun5 un7-tong7-chia2Chiu2-chenn2 Heng`Kui2 hang7Jit8-pun2mui5-the2iu2-koanbu2-gi2 e5po3-to7kapbu2-gi2 un7-tong7',`Tok8-phai3 tai7-chiong3e5tiong-goan5Han3-ji7 i3-sekchou2-gai7Tai5-oan5kian3-kok'teng2."
        ],
        [
          "報導性：",
          "Po3-to7-seng3:"
        ],
        [
          "報導e5文章大部分是海外同鄉活動e5宣布kap演講記錄，比如加拿大台灣同鄉會夏令營、世界台語文化營、《台文通訊》10週年、馬偕紀念活動等相關e5報導，比如羅文傑〈對台語文學e5期待—建立台灣主體性e5台語白話文〉取自第一屆台語文學營演講稿，陳雷〈台文小說kap戲劇〉取自第三屆世界台語文營演講稿等。",
          "Po3-to7 e5 bun5-chiunn toa7 pou7-hun7 si7 hai2-goa7 tong5-hiong oah8-tang7 e5 soan-pou3 kap ian2-kang2 ki3-lok8, pi2-ju5 Ka2-na2-tai7 Tai5-oan5 tong5-hiong-hoe7 ha7-leng7-iann5, Se3-kai3 Tai5-gi2 bun5-hoa3-iann5, “Tai5-bun5 Thong-sin3” 10 chiu-ni5, Ma2-kai ki3-liam7 oah8-tang7 teng2 siong-koan e5 po3-to7, pi2-ju5 Lo5 Bun5-kiat8 `Tui3 Tai5-gi2 bun5-hak8 e5 ki5-thai7----kian3-lip8 Tai5-oan5 chu2-the2-seng3 e5 Tai5-gi2 peh8-oe7-bun5' chhu2-chu7 te7-it kai3 Tai5-gi2 bun5-hak8-iann5 ian2-kang2-ko2, Tan5 Lui5 `Tai5-bun5 siau2-soat kap hi3-kiok8' chhu2-chu7 te7-sann kai3 se3-kai3 Tai5-gi2-bun5 iann5 ian2-kang2-ko2 teng2."
        ],
        [
          "評論性：",
          "Pheng5-lun7-seng3:"
        ],
        [
          "評論性e5文章包括台灣e5政治、台灣e5外交、台灣e5語文、白話字kap其他拼音系統、原住民e5文化ham7語言、母語教育、台灣文學、等等，有羅文傑〈語言問題及就業問題〉、〈國民黨語文政策e5本質〉、陳明仁〈講一寡台語文學e5問題〉、康培德〈保存母語文化愛深思e5課題〉、廖瑞銘〈台語白話文運動正確e5方向〉、張裕宏〈廢除國語政策實施族群語言教育〉、鄭良偉〈按國際交流需要kap台灣母語特性評三套華語拼音e5通用性〉、陳雷〈台灣國民e5政治主權kap文化主權〉、酒井亨〈脫漢e5台灣語文/歷史觀—按Hobsawm e5「傳統e5發明」（Inventing traditions)這個理論來看「漢人」「漢語」迷思e5 hau-siau5>、Matthew Ward〈單一e5語言並m7是表示國家e5統一〉等。",
          "Pheng5-lun7-seng3 e5 bun5-chiunn pau-khoah Tai5-oan5 e5 cheng3-ti7, Tai5-oan5 e5 goa7-kau, Tai5-oan5 e5 gi2-bun5, peh8-oe7-ji7 kap ki5-tha phin-im he7-thong2, goan5-chu7-bin5 e5 bun5-hoa3 ham7 gi2-gian5, bu2-gi2 kau3-iok8, Tai5-oan5 bun5-hak8, teng2-teng2, u7 Lo5 Bun5-kiat8 `Gi2-gian5 bun7-te5 kap chiu7-giap8 bun7-te5', `Kok-bin5-tong2 gi2-bun5 cheng3-chhek e5 pun2-chit', Tan5 Beng5-jin5 `Kong2 chit8-koa2 Tai5-gi2 bun5-hak8 e5 bun7-te5', Khng Poe5-tek “Po2-chun5 bu2-gi2 bun5-hoa3 ai3 chhim-su e5 kho3-te5', Liau7 Sui7-beng5 `Tai5-gi2 peh8-oe7-bun5 un7-tong7 cheng3-khak e5 hong-hiong3', Tiunn ju7-hong5 `Hui3-tu5 kok-gi2 cheng3-chhek sit8-si chok8-kun5 gi2-gian5 kau3-iok8', Tenn7 Liong5-ui2 `An3 kok-che3 kau-liu5 su-iau3 kap Tai5-oan5 bu2-gi2 tek8-seng3 pheng5 sann tho3 Hoa5-gi2 phin-im e5 thong-iong7-seng3', Tan5 Lui5 `Tai5-oan5 kok-bin5 e5 cheng3-ti7 chu2-koan5 kap bun5-hoa3 chu2-koan5', Chiu2-chenn2 Heng `Thoat han3 e5 Tai5-oan5 gi2-bun5 / lek8-su2-koan----an3 Hobsawm e5 “Thoan5-thong2 e5 hoat-beng5” (Inventing traditions) chit e5 li2-lun7 lai5 khoann3 “Han3-jin5” “Han3-gi2” be5-su e5 hau-siau5', Matthew Ward “Tan-it e5 gi2-gian5 peng7 m7 si7 piau2-si7 kok-ka e5 thong2-it' teng2."
        ],
        [
          "人物專訪/專題訪問：",
          "Jin5-but8 choan-hong2 / choan-te5 hong2-bun7:"
        ],
        [
          "人物訪問到目前為止，有鄭良偉教授，蘇貞昌、羅文傑、鄭泉聲牧師、林哲夫、周叔夜、馬偕牧師e5三e5孫a2、日本人酒井亨kap多田惠、陳少廷、張文滿、陳豐惠、文夏、胡民祥、楊千鶴、吳明基、蘇正平、吳宗信、呂興昌教授、許添財市長等人，自第113期開始，有一個專欄「學校內e5台語文教學」，透過訪問，來紹介in家己ti7學校教冊e5情形kap經驗分享，有張春凰、鄭雅怡、蕭平治、王淑珍、張學謙、張淑芬、教客語e5莊瑞蘭老師。",
          "Jin5-but8 hong2-bun7 kau3 bok8-chian5 ui5-chi2, u7 Tenn7 Liong5-ui2 kau3-siu7, Sou Chin-chhiong, Lo5 Bun5-kiat8, Tenn7 Choan5-seng bok8-su, Lim5 Thek-hu, Chiu Siok-ia7, Ma2-kai bok8-su e5 sann e5 sun-a2, Jit8-pun2-lang5 Chiu2-chenn2 Heng kap to-tian5 hui7, Tan5 Siau2-teng5, Tiunn Bun5-boan2, Tan5 Hong-hui7, Bun5 He7, Ou5 Bin5-siong5, Iunn5 Chhian-hoh8, Gou5 Beng5-ki, Sou Cheng3-peng5, Gou5 Chong-sin3, Li7 Heng-chhiong kau3-siu7, Khou2 Thiam-chai5 chhi7-tiunn2 teng2 lang5, chu7 te7 113 ki5 khai-si2, u7 chit8 e5 choan-noa5 “hak8-hau7 lai7 e5 Tai5-gi2-bun5 ka3-hak8”, thau3-koe3 hong2-bun7, lai5 siau7-kai3 in ka-ti7 ti7 hak8-hau7 ka3-chheh e5 cheng5-heng5 kap keng-giam7 hun-hiong2, u7 Tiunn Chhun-hong5, Tenn7 Nga2-i5, Siau Peng5-ti7, Ong5 Siok-tin, Tiunn Hak8-khiam, Tiunn Siok-hun, ka3 Kheh-gi2 e5 Chng Sui7-lan5 lau7-su."
        ],
        [
          "文獻記載：",
          "Bun5-hian3 ki3-chai3:"
        ],
        [
          "以漢羅改寫e5方式，介紹有意義e5白話字小說kap文獻，有李勤岸將鄭溪泮《出死線》全羅小說改作漢羅以連載e5方式重新刊登，以及陳雷將全羅e5<馬偕牧師e5日記〉翻作漢羅方式刊出。",
          "I2 Han3-lo5 kai2-sia2 e5 hong-sek, kai3-siau7 u7 i3-gi7 e5 peh8-oe7-ji7 siau2-soat kap bun5-hian3, u7 Li2 Khin5-hoann7 chiong Tenn7 Khe-phoan3 “Chhut-si2-soann3” choan5-lo5 siau2-soat kai2 cho3 han3-lo5 i2 lian5-chai3 e5 hong-sek teng5-sin khan-teng, i2-kip8 Tan5 Lui5 chiong choan5-lo5 e5 `Ma2-kai bok8-su e5 jit8-ki3' hoan cho3 Han3-lo5 hong-sek khan chhut."
        ],
        [
          "提供台文創作園地：",
          "The5-kiong Tai5-bun5 chhong3-chok hng5-te7:"
        ],
        [
          "Ti7第77期開始，《台文通訊》開闢一個「我e5第一篇台文」e5專欄，目的beh鼓勵台文e5初學者e-tang3以台文為創作e5習慣。",
          "Ti7 te7 77 ki5 khai-si2, “Tai5-bun5 Thong-sin3” khui-phiah chit8 e5 “Goa2 e5 te7-it phinn Tai5-bun5” e5 choan-noa5, bok8-tek beh kou2-le7 Tai5-bun5 e5 chhou-hak8-chia2 e-tang3 i2 Tai5-bun5 ui5 chhong3-chok e5 sip8-koan3."
        ],
        [
          "其他",
          "Ki5-tha"
        ],
        [
          "《台文通訊》行過15冬，發行145期，ti7這過程當中，有一寡新e5單元開設ti7內面，不過維持e5時間攏無久長，親像有專家作品e5專欄、白話字教室、客家話教室、讀者聯誼會、台語消費者權益專欄、gin2-a2 e5科學智識、語言世界e5旅行、語文動態、心靈e5雞湯、電子批、新冊介紹kap讀冊心得等單元。",
          "“Tai5-bun5 Thong-sin3” kiann5 koe3 15 tang, hoat-heng5 145 ki5, ti7 che koe3-theng5 tang-tiong, u7 chit8-koa2 sin e5 tan-goan5 khai-siat ti7 lai7-bin7, put-ko3 i5-chhi5 e5 si5-kan long2 bo5 ku2-tng5, chhin-chhiunn7 u7 choan-ka chok-phin2 e5 choan-noa5, peh8-oe7-ji7 kau3-sek, Kheh-ka-oe7 kau3-sek, thok8-chia2 lian5-gi5-hoe7, Tai5-gi2 siau-hui3-chia2 koan5-ek choan-noa5,gin2-a2 e5kho-hak8 ti3-sek, gi2-gian5se3-kai3e5lu2-heng5,gi2-bun5tong7-thai7,sim-leng5e5ke-thng,tian7-chu2-phoe,sin-chhehkai3-siau7kapthak8-chhehsim-tit teng2 tan-goan5."
        ],
        [
          "（五）《台文通訊》e5貢獻",
          "(Gou7)“Tai5-bun5 Thong-sin3” e5 kong3-hian3"
        ],
        [
          "《台文通訊》ti7美國洛杉磯創辦開始就 ham7台灣e5台語文運動to7有真密切e5關係。Ti7海外，除了1960年代ti7日本e5《台灣青年》kap 1977-78年美國e5《台灣語文月報》以外，《台文通訊》e7-sai2講是拍頭陣e5先鋒，ui3 1991年到tann，繼續扮演草根播種、延續台語文香火e5角色。伊是目前國內外繼續發行上久e5一份台文刊物，ma7是唯一ti7海外定期出版e5台文刊物。到這陣已經有15冬e5時間，完全靠讀者出錢出力來維持，靠工作者奉獻精力、時間，che表示現代海外台語文運動有真深、真密切e5草根性。此外，海外台灣人兩個主要e5報紙，太平洋時報過去e5『台文通訊園地』kap台灣公論報目前e5『蕃薯園』，攏bat刊過台文通訊e5文章。Ui3第1期到第117期，每期攏是海外版kap國內版同時發行。台灣e5中央研究院、教育部kap其他大學攏bat要求台文通訊提供文章e5檔案做in e5語料庫。各地學校內外台語文學習班ma7有用台文通訊做教學材料。台文通訊已經成做真寶貴e5台文史料。",
          "“Tai5-bun5 Thong-sin3”ti7Bi2-kokLok8-san-kichhong3-pan7khai-si2to7ham7Tai5-oan5 e5 Tai5-gi2-bun5 un7-tong7 to7u7chinbit8-chhiate5koan-he7. Ti7hai2-goa7, tu5-liau2 1960 ni5-tai7 ti7Jit8-pun2 e5 “Tai5-oan5Chheng-lian5” kap 1977-78ni5Bi2-kok e5 “Tai5-oan5Gi2-bun5Goeh8-po3”i2-goa7,“Tai5-bun5 Thong-sin3”e7-sai2kong2 si7phah thau5-tin7e5sian-hong, ui3 1991ni5 kau3tann, ke3-siok8pan7-ian2 chhau2-kin po3-cheng2,ian5-siok8Tai5-gi2-bun5hiunn-hoe2e5kak-sek.Isi7 bok8-chian5kok-lai7-goa7ke3-siok8hoat-heng5siong7ku2e5chit8 hun7Tai5-bun5khan-but8, ma7 si7ui5-itti7hai2-goa7teng7-ki5chhut-pan2 e5 Tai5-bun5khan-but8.Kau3 chit-chun7i2-kengu715tange5 si5-kan, oan5-choan5kho3thok8-chia2chhut-chinn5chhut-lat8lai5i5-chhi5,kho3 kang-chok-chia2hong7-hian3 cheng-lek8, si5-kan, chepiau2-si7hian7-tai7 hai2-goa7Tai5-gi2-bun5 un7-tong7u7chinchhim, chinbit8-chhiate5chhau2-kin-seng3. Chhu2-goa7,hai2-goa7Tai5-oan5-lang5nng7 e5chu2-iau3 e5po3-choa2,Thai3-peng5-iunn5 Si5-po3koe3-khi3 e5`Tai5-bun5 Thong-sin3hng5-te7'kapTai5-oan5 Kong-lun7-po3bok8-chian5 e5`Han-chi5-hng5', long2 batkhankoe3 Tai5-bun5 Thong-sin3 e5bun5-chiunn. Ui3te71ki5 kau3 te7117ki5,mui2 ki5long2 si7hai2-goa7-pan2kapkok-lai7-pan2tong5-si5hoat-heng5.Tai5-oan5 e5Tiong-iongGian2-kiu3-inn7,Kau3-iok8-pou7kapki5-thatai7-hak8long2 batiau-kiu5Tai5-bun5 Thong-sin3 the5-kiong bun5-chiunn e5tong2-an3 cho3in e5gi2-liau7-khou3. Kok-te7hak8-hau7lai7-goa7Tai5-gi2-bun5 hak8-sip8-panma7u7iong7 Tai5-bun5 Thong-sin3cho3ka3-hak8chai5-liau7.Tai5-bun5 Thong-sin3 i2-kengchiann5-cho3chinpo2-kui3e5 Tai5-bun5su2-liau7."
        ],
        [
          "《台文通訊》自1991年7月創刊開始，為了延續台灣語文香火e5使命，歷經種種e5變遷、稿源不足、資金不足等等e5危機，行過真che7層層疊疊e5困難，嘛已經行過15冬囉，ti7chit十外冬伊發展出多元kap豐富e5台語文學，m7-koh，限於篇幅，筆者kan-tann以概要e5敘述，希望e-tang3hou7大家對《台文通訊》有一寡認bat。",
          "“Tai5-bun5 Thong-sin3”chu71991ni57goeh8chhong3-khankhai-si2,ui5 liau2 ian5-siok8Tai5-oan5gi2-bun5 hiunn-hoe2e5su2-beng7,lek8-kengchiong2-chiong2 e5pian3-chhian,ko2-goan5 put-chiok,chu-kim put-chiokteng2-teng2 e5gui5-ki,kiann5koe3 chin che7chan5-chan5 thah8-thah8e5khun3-lan5,ma7i2-kengkiann5koe3 15tang loh,ti7 chitchap8 goa7 tang ihoat-tian2 chhut to-goan5 kaphong-hu3e5 Tai5-gi2 bun5-hak8, m7-koh,han7 i5phian-hok8,pit-chia2kan-tanni2 khai3-iau3e5su7-sut8,hi-bang7e-tang3 hou7tak8-ke tui3“Tai5-bun5 Thong-sin3”u7chit8-koa2jin7-bat."
        ],
        [
          "Ui3大眾傳播e5角度探討《台文通訊》雜誌",
          "Ui3 tai7-chiong3 thoan5-po3 e5 kak-tou7 tham3-tho2 “Tai5-bun5 Thong-sin3” chap8-chi3"
        ],
        [
          "《台文通訊》e5內容以台灣社會經濟脈動做一e5相呼應，內面m7-tann7有文學性，koh有學術性、報導性、評論性、人物訪問ham7專題訪問等內容，關於這部分，上一段文章已經有說明，不擱重覆。面對這份台語文雜誌時，筆者以大眾傳播e5角度來講這份文學雜誌所衍生e5意義kap影響，筆者ti7論述過程中，第一，beh以「議題設定」理論來談，因《台文通訊》標舉以台語文思考，kui份雜誌大多以漢羅方式書寫，討論伊ti7大眾媒體ham7社會閱聽人所產生e5關係。說明刊物e5目標主要beh向台灣社會發聲，強調台語文e5重要。第二，soa3--lai5以「創新傳布」理論來談論傳播接觸到一項新事物，必須要由一方傳達至另一方，而且e7-tang3 hou7 lang5接受採用，所以，《台文通訊》to7扮演了由chit寡台語領袖來領導台語文學e5發展，透過傳播，hou7台語文運動抑是台語文學漸漸hou7大眾社會所重視。",
          "“Tai5-bun5 Thong-sin3” e5 loe7-iong5 i2 Tai5-oan5 sia7-hoe7 keng-che3 meh8-tong7 cho3 chit8 e5 sio hou-eng3, lai7-bin7 m7-tann7 u7 bun5-hak8-seng3, koh u7 hak8-sut8-seng3, po3-to7-seng3, pheng5-lun7-seng3, jin5-but8 hong2-bun7 ham7 choan-te5 hong2-bun7 teng2 loe7-iong5, koan-i5 chit pou7-hun7, siong7 chit8 toann7 bun5-chiunn i2-keng u7 soeh-beng5, m7 koh tiong5-hok8. Bin7-tui3 chit hun7 Tai5-gi2-bun5 chap8-chi3 si5, pit-chia2 i2 tai7-chiong3 thoan5-po3 e5 kak-tou7 lai5 kong2 chit hun7 bun5-hak8 chap8-chi3 sou2 ian2-seng e5 i3-gi7 kap eng2-hiong2, pit-chia2 ti7 lun7-sut8 koe3-theng5 tiong, te7-it, beh i2 “gi7-te5 siat-teng7” li2-lun7 lai5 tam5, in “Tai5-bun5 Thong-sin3” phiau-ki2 i2 Tai5-gi2-bun5 su-kho2, kui hun7 chap8-chi3 tai7-to i2 Han3-lo5 hong-sek su-sia2, tho2-lun7 i ti7 tai7-chiong3 mui5-the2 ham7 sia7-hoe7 oat8-thiann-lang5 sou2 san2-seng e5 koan-he7. soeh-beng5 khan-but8 e5 bok8-phiau chu2-iau3 beh hiong3 Tai5-oan5 sia7-hoe7 hoat-siann, kiong5-tiau Tai5-gi2-bun5 e5 tiong7-iau3. Te7-ji7, soa3--lai5 i2 “chhong3-sin thoan5-pou3” li2-lun7 lai5 tam5-lun7 thoan5-po3 chiap-chhiok kau3 chit8 hang7 sin su7-but8, pit-su-iau3 iu5 chit8-hong thoan5-tat8 chi3 leng7-chit8-hong, ji5-chhiann2 e7-tang3 hou7 lang5 chiap-siu7 chhai2-iong7, sou2-i2, “Tai5-bun5 Thong-sin3” to7 pan7-ian2 liau2 iu5 chit-koa2 Tai5-gi2 leng2-siu3 lai5 leng2-to7 Tai5-gi2 bun5-hak8 e5 hoat-tian2, thau3-koe3 thoan5-po3, hou7 Tai5-gi2-bun5 un7-tong7 iah si7 Tai5-gi2 bun5-hak8 chiam7-chiam7hou7 tai7-chiong3 sia7-hoe7 sou2 tiong7-si7 ."
        ],
        [
          "以下，筆者先大約紹介大眾傳播e5理論意義kap來源，以及談論大眾傳播e5理論ham7《台文通訊》e5探討：",
          "I2-ha7, pit-chia2 seng tai7-iok siau7-kai3 tai7-chiong3 thoan5-po3 e5 li2-lun7 i3-gi7 kap lai5-goan5, i2-kip8 tam5-lun7 tai7-chiong3 thoan5-po3 e5 li2-lun7 ham7 “Tai5-bun5 Thong-sin3” e5 tham3-tho2:"
        ],
        [
          "（一）「議題設定」：向台灣社會發聲，強調台語文e5重要。",
          "(It) “gi7-te5 siat-teng7”: hiong3 Tai5-oan5 sia7-hoe7 hoat-siann, kiong5-tiau Tai5-gi2-bun5 e5 tiong7-iau3."
        ],
        [
          "Ti7 70年代中，對傳播媒介e5議題設定由Maxwell McCombs和Donald Shaw兩位提出第一份實證e5研究，in ti7 1972年e5《民意季刊》上發表了〈大眾傳播的議題設定功能〉（〝The Agenda-Setting Function of Mass Media〞）一文，chit篇文章主要是研究1968年美國總統大選。",
          "Ti7 70 ni5-tai7 tiong, tui3 thoan5-po3 mui5-kai3 e5 gi7-te5 siat-teng7 iu5 Maxwell McCombs kap Donald Shaw nng7 ui7 the5 chhut te7-it hun7 sit8-cheng3 e5 gian2-kiu3, in ti7 1972 ni5 e5 “Bin5-i3 Kui3-khan” siong7 hoat-piau2 liau2 `Tai7-chiong3 thoan5-po3 e5 gi7-te5 siat-teng7 kong-leng5' (“The Agenda-Setting Function of Mass Media”) it-bun5,chitphinn bun5-chiunn chu2-iau3 si7gian2-kiu3 1968 ni5 Bi2-kok chong2-thong2 tai7-soan2."
        ],
        [
          "1968年，Donald Shaw和Maxwell McCombs嘗試證實大眾媒介e5這個功能，ti7hit年，tu2-ho2是美國大選期間，in對北卡羅萊納州Chapel Hill地方e5選民加以研究。結果發現媒介所報導e5話題，ham7未決定投票意向e5選民所認定e5選舉主要論題有真大e5相關。而且嘛發現ti7選民接受媒介內容e5優先順序e5決定過程中，媒介本身e5「議題設定」功能，比「選擇性的理解」更加有力。所以，議題設定理論e5主要概念，是假設大眾媒介強調的議題kap閱聽人所重視的議題間呈現正相關關係。而Donald Shaw把「議題設定」視為閱聽人的社會學習（sociallearning)以產生社會共感e5過程。也就是講，在這個過程中，大眾媒介kap閱聽人是互動、共享e5關係。",
          "1968 ni5, Donald Shaw kap Maxwell McCombs siong5-chhi3 cheng3-sit8 tai7-chiong3 mui5-kai3 e5 chit e5 kong-leng5,ti7 hitni5, tu2-ho2 si7 Bi2-kok tai7-soan2 ki5-kan, in tui3 Pak-kha2-lo5-lai5-na2-chiu Chapel Hill te7-hng e5 soan2-bin5 ka i2 gian2-kiu3. Kiat-ko2 hoat-hian7 mui5-kai3 sou2 po3-to7 e5 oe7-te5, ham7 bi7 koat-teng7 tau5-phio3 i3-hiong3 e5 soan2-bin5 sou2 jin7-teng7 e5 soan2-ki2 chu2-iau3 lun7-te5 u7 chin toa7 e5 siong-koan. Ji5-chhiann2 ma7 hoat-hian7 ti7 soan2-bin5 chiap-siu7 mui5-kai3 loe7-iong5 e5 iu-sian sun7-su7 e5 koat-teng7 koe3-theng5 tiong, mui5-kai3 pun2-sin e5 “gi7-te5 siat-teng7” kong-leng5, pi2 “soan2-tek-seng3 e5 li2-kai2” keng7-ka u7-lat8. Sou2-i2, gi7-te5 siat-teng7 li2-lun7 e5 chu2-iau3 khai3-liam7, si7 ka2-siat tai7-chiong3 mui5-kai3 kiong5-tiau e5 gi7-te5kapoat8-thiann-lang5 sou2tiong7-si7e5gi7-te5kan teng5-hian7 chiann3-siong-koankoan-he7.Ji5Donald Shawka7“gi7-te5 siat-teng7”si7 ui5 oat8-thiann-lang5e5sia7-hoe7 hak8-sip8 (social learning)i2san2-seng sia7-hoe7kiong7-kam2e5koe3-theng5.ia7to7-si7 kong2,chai7chit e5koe3-theng5 tiong,tai7-chiong3 mui5-kai3kapoat8-thiann-lang5si7hou7-tong7,kiong7-hiong2e5 koan-he7."
        ],
        [
          "議題設定（Agenda-setting)是一種有意或無意e5媒介影響e5過程，在這種過程中，公眾腦海中e5新聞事件、議題或人物e5相關重要性，和新聞報導中e5呈現次序（或是顯著性）相關。此一理論假定，媒介對新聞事件、議題或人物愈加以注意，an-ne，閱聽人to7認為重要。媒介所影響，並非是意見e5方向，而只是影響人『想些什麼』（whatpeoplethink about)。議題設定的概念主要應用在政治傳播上，尤其是選舉。雖然近來確認了議題設定的過程確實如同假設般發生，不過卻不容易證明，因為媒介對於民意優先次序的影響和政治人物對於媒介e5影響是kang5-khoan2e5。",
          "Gi7-te5 siat-teng7 (Agenda-setting) si7 chit8 chiong2 iu2-i3 hek8 bo5-i3 e5 mui5-kai3 eng2-hiong2 e5 koe3-theng5, chai7 chit chiong2 koe3-theng5 tiong, kong-chiong3 nau2-hai2 tiong e5 sin-bun5 su7-kiann7, gi7-te5 hek8 jin5-but8 e5 siong-koan tiong7-iau3-seng3, kap sin-bun5 po3-to7 tiong e5 teng5-hian7 chhu3-su7 (hek8 si7 hian2-tiok8-seng3) siong-koan. Chhu2 it li2-lun7 ka2-teng7, mui5-kai3 tui3 sin-bun5 su7-kiann7, gi7-te5 hek8 jin5-but8 ju2 ka-i2 chu3-i3,an-ne,oat8-thiann-lang5to7jin7-ui5 tiong7-iau3.Mui5-kai3sou2eng2-hiong2, peng7-huisi7i3-kian3e5hong-hiong3,ji5 chi2-si7 eng2-hiong2lang5『想些什麼』(what people think about). Gi7-te5 siat-teng7e5 khai3-liam7chu2-iau3eng3-iong7chai7cheng3-ti7thoan5-po3siong7,iu5-ki5si7soan2-ki2. Sui-jian5kin7-lai5khak-jin7 liau2gi7-te5 siat-teng7e5koe3-theng5khak-sit8 ju5-tong5 ka2-siat poannhoat-seng,put-ko3khiok put iong5-inn7cheng3-beng5, in-ui7mui5-kai3tui3-i5bin5-i3 iu-sian chhu3-su7 e5eng2-hiong2kapcheng3-ti7jin5-but8tui3-i5mui5-kai3e5eng2-hiong2 si7 kang5-khoan2 e5."
        ],
        [
          "當然，每一個「議題」或「事件」本身都具有某寡特定e5「屬性」，媒介對chia-e5屬性e5報導方式與結論，往往也形塑了閱聽人e5認知，hou7人看見這個議題抑是事件時，便會想著這寡特定e5屬性，換話來講，公眾議題並m7是以議題設定觀點來分析e5唯一對象，除議題主題外，擱會使涉及其他層次。",
          "Tong-jian5, mui2 chit8 e5 “gi7-te5” hek8 “su7-kiann7” pun2-sin to ku7-iu2 bou2-koa2 tek8-teng7 e5 “siok8-seng3”, mui5-kai3 tui3 chia-e5 siok8-seng3 e5 po3-to7 hong-sek kap kiat-lun7, ong2-ong2 ia7 heng5-sok liau2 oat8-thiann-lang5 e5 jin7-ti, hou7 lang5 khoann3-kinn3 chit e5 gi7-te5 iah si7 su7-kiann7 si5, pian7 e7 siunn7 tioh8 chit-koa2 tek8-teng7 e5 siok8-seng3, oann7-oe7lai5 kong2,kong-chiong3 gi7-te5 peng7 m7 si7 i2 gi7-te5 siat-teng7 koan-tiam2 lai5 hun-sek e5 ui5-it tui3-siong3, tu5 gi7-te5 chu2-te5 goa7, koh e7-sai2 siap-kip8 ki5-tha chan5-chhu3."
        ],
        [
          "《台文通訊》自1991年7月創刊號開始，在伊發刊詞內面，真清楚e5提出「台灣語文面臨著滅種e5危機，這份通訊會tang3扮演一個「火種」e5角色，來延續台灣語文e5香火。」，以後每一期至少有一篇e5談論到台灣母語喪失e5社會問題kap危機等議題，關於這部分e5文章目錄，請參考筆者所整理e5附錄。特別ti7語文政策上，針對台灣政府所實施e5語文教育政策，一直teh延續中國大陸所實施e5國語政策，干單注重華語是唯一e5國語，hou7華語變成一個強勢e5語言，因此，《台文通訊》標舉伊這份雜誌攏是用台語文思考，所寫e5詩、散文、小說、戲劇抑是學術上e5論文kap社論，用漢羅書寫e5文字來表達自己對社會e5期待。",
          "“Tai5-bun5 Thong-sin3” chu7 1991 ni5 7 goeh8 chhong3-khan-ho7 khai-si2, chai7 i hoat-khan-su5 lai7-bin7, chin chheng-chho2 e5 the5 chhut“Tai5-oan5gi2-bun5 bin7-lim5tioh8biat8-cheng2e5gui5-ki,chit hun7thong-sin3e7-tang3pan7-ian2chit8 e5 “hoe2-cheng2”e5kak-sek, lai5ian5-siok8Tai5-oan5gi2-bun5e5hiunn-hoe2.”,i2-au7 mui2 chit8 ki5 chi3-chio2 u7 chit8phinn e5 tam5-lun7 kau3 Tai5-oan5 bu2-gi2 song3-sit e5 sia7-hoe7 bun7-te5 kap gui5-ki teng2 gi7-te5, koan-i5 chit pou7-hun7 e5 bun5-chiunn bok8-lok8, chhiann2 chham-kho2 pit-chia2 sou2 cheng2-li2 e5 hu3-lok8. Tek8-piat8 ti7 gi2-bun5 cheng3-chhek siong7, chiam-tui3 Tai5-oan5 cheng3-hu2 sou2 sit8-si e5 gi2-bun5 kau3-iok8 cheng3-chhek, it-tit8tehian5-siok8Tiong-kok tai7-liok8 sou2 sit8-si e5 kok-gi2 cheng3-chhek, kan-tann chu3-tiong7 Hoa5-gi2 si7 ui5-it e5 kok-gi2, hou7 Hoa5-gi2 pian3-seng5  chit8 e5 kiong5-se3 e5 gi2-gian5, in-chhu2, “Tai5-bun5 Thong-sin3” phiau-ki2 i chit hun7 chap8-chi3 long2 si7 iong7 Tai5-gi2-bun5 su-kho2, sou2 sia2 e5 si, san3-bun5, siau2-soat, hi3-kiok8 iah si7 hak8-sut8 siong7 e5 lun7-bun5 kap sia7-lun7, iong7 Han3-lo5 su-sia2 e5 bun5-ji7 lai5 piau2-tat8 chu7-ki2 tui3 sia7-hoe7 e5 ki5-thai7."
        ],
        [
          "尤其是大眾傳播e5角度來看，《台文通訊》是對台語文議題e5主要設定者，決定了人欲討論啥米話題、安怎去看待世界，以及安怎去處理代誌，chiah-e5對台語文相關報導，攏會影響大眾對台灣母語e5想法、認知kap感覺。《台文通訊》可能無法度真成功kap人講愛「安怎想台語文」，m7-koh，伊真成功kap人講，你應該安怎去為台語文作拍拼e5代誌。",
          "Iu5-ki5 si7 tai7-chiong3 thoan5-po3 e5 kak-tou7 lai5 khoann3, “Tai5-bun5 Thong-sin3” si7 tui3 Tai5-gi2-bun5 gi7-te5 e5 chu2-iau3 siat-teng7-chia2, koat-teng7 liau2 lang5 beh tho2-lun7 siann2-mih oe7-te5, an2-choann2 khi3 khoann3-thai7 se3-kai3, i2-kip8 an2-choann2 khi3 chhu2-li2 tai7-chi3,chiah-e5tui3Tai5-gi2-bun5 siong-koan po3-to7, long2 e7 eng2-hiong2 tai7-chiong3 tui3 Tai5-oan5 bu2-gi2 e5 siunn7-hoat, jin7-ti kap kam2-kak. “Tai5-bun5 Thong-sin3” kho2-leng5 bo5 hoat-tou7 chin seng5-kong kap lang5 kong2 ai3 “an2-choann2 siunn7 Tai5-gi2-bun5”, m7-koh, i chin seng5-kong kap lang5 kong2, li2 eng3-kai an2-choann2 khi3 ui7 Tai5-gi2-bun5 cho3 phah-piann3 e5 tai7-chi3."
        ],
        [
          "為此，《台文通訊》ti7 1993年到1994年在台灣各縣市舉辦讀者聯誼會，帶動「嘴講台語、手寫台文」e5聚會風氣，另外，作一份文學定位e5刊物，《台文通訊》有伊e5角色，這個角色e5意義是透過讀著或是寫作者積極e5參與、定義台語文e5重要性。當然，所有e5語文運動攏是建立人kap人e5語文關係e5社區運動。《台文通訊》是社區e5園地之一，運動e5一環，伊所ng3望大家共同來參與kap經營家己e5母語文化。也透過作者與讀者之間，讀者與《台文通訊》之間互相交流kap分享，慢慢a2生湠出對台語文運動e5力量，大眾對台語文e5認同，甚至投入去台語文寫作e5園地，發展出卡che7 e5台語文學。而且ti7《台文通訊》文章內底，強調台灣話是台灣人共同e5文化財產，認為保存台灣話，是每一位台灣人e5責任。",
          "Ui7 chhu2, “Tai5-bun5 Thong-sin3” ti7 1993 ni5 kau3 1994 ni5 chai7 Tai5-oan5 kok koan7-chhi7 ki2-pan7 thak8-chia2 lain5-gi5-hoe7, tai3-tong7 “chhui3 kong2 Tai5-gi2, chhiu2 sia2 Tai5-bun5” e5 chu7-hoe7 hong-khi3, leng7-goa7, cho3 chit8 hun7 bun5-hak8 teng7-ui7 e5 khan-but8, “Tai5-bun5 Thong-sin3” u7 i e5 kak-sek, chit e5 kak-sek e5 i3-gi7 si7 thau3-koe3 thak8 tioh8 hek8 si7 sia2 chok-chia2 chek-kek8 e5 chham-u2, teng7-gi7 Tai5-gi2-bun5 e5 tiong7-iau3-seng3. Tong-jian5, sou2-u7 e5 gi2-bun5 un7-tong7 long2 si7 kian3-lip8 lang5 kap lang5 e5 gi2-bun5 koan-he7 e5 sia7-khu un7-tong7. “Tai5-bun5 Thong-sin3” si7 sia7-khu e5 hng5-te7 chi-it, un7-tong7 e5 chit8 khoan5, i sou2 ng3-bang7 tak8-ke kiong7-tong5 lai5 chham-u2 kap keng-eng5 ka-ti7 e5 bu2-gi2 bun5-hoa3. Ia7 thau3-koe3 chok-chia2 kap thok8-chia2 chi-kan, thok8-chia2 kap “Tai5-bun5 Thong-sin3” chi-kan hou7-siong kau-liu5 kap hun-hiong2, ban7-ban7-a2 senn-thoann3 chhut tui3 Tai5-gi2-bun5 un7-tong7 e5 lek8-liong7, tai7-chiong3 tui3 Tai5-gi2-bun5 e5 jin7-tong5, sim7-chi3 tau5-jip8 khi3 Tai5-gi2-bun5 sia2-chok e5 hng5-te7, hoat-tian2 chhut khah che7 e5 Tai5-gi2 bun5-hak8. Ji5-chhiann2 ti7 “Tai5-bun5 Thong-sin3” bun5-chiunn lai7-te2, kiong5-tiau Tai5-oan5-oe7 si7 Tai5-oan5-lang5 kiong7-tong5 e5 bun5-hoa3 chai5-san2, jin7-ui5 po2-chun5 Tai5-oan5-oe7, si7 mui2 chit8 ui7 Tai5-oan5-lang5 e5 chek-jin7."
        ],
        [
          "筆者認為《台文通訊》所標舉e5台語文來思考家己ti7這個社會e5存在ti7叼位？語言是咱日常生活息息相關的文化產物之一，如果咱m7使用家己e5語言，而是一直使用被外來殖民的執政者帶來e5語言，an2-ne，咱e5文化便會失去。嘛因為台語是ui3咱家己心內所想e5情感溝通e5工具，咱e5感官會依外面所感受著投射到人e5內心世界，he就是一種客觀真實與主觀認知互動e5結果。而標舉這款e5台語文議題，經過十五冬e5開創，目前咱所看著e5，政府嘛慢慢a2重視母語教學e5教育，甚至ti7台灣國內各大學也設立台灣文學及語文相關系所，雖然，以目前看來，社會對台語e5重視，無講真積極推展各種語文e5政策，不過，透過像《台文通訊》這份雜誌一直湠一直湠出去，hou7更多人了解到他家己是誰kap肯定母語e5重要，那按呢，透過大眾傳播e5力量，《台文通訊》m7干單是一份草根性e5語文運動雜誌，嘛是一份要向台灣社會發聲e5台語文雜誌。",
          "Pit-chia2jin7-ui5“Tai5-bun5 Thong-sin3”sou2 phiau-ki2e5 Tai5-gi2-bun5 lai5 su-kho2 ka-ti7 ti7chit e5sia7-hoe7 e5chun5-chai7ti7toh-ui7? Gi2-gian5 si7 lan2jit8-siong5seng-oah8sit-sitsiong-koane5bun5-hoa3san2-but8chi-it,ju5-ko2lan2m7su2-iong7 ka-ti7 e5gi2-gian5,ji5si7it-tit8su2-iong7pi7 goa7-lai5 sit8-bin5e5 chip-cheng3-chia2 tai3lai5 e5gi2-gian5, an2-ne,lan2 e5bun5-hoa3pian7 e7 sit-khi3. Ma7 in-ui7 Tai5-gi2 si7 ui3 lan2 ka-ti7 sim-lai7 sou2 siunn7 e5 cheng5-kam2 ko-thong e5 kang-khu7, lan2 e5 kam2-koan e7 i goa7-bin7 sou2 kam2-siu7 tioh8 tau5-sia7 kau3 lang5 e5 loe7-sim se3-kai3, he to7-si7 chit8 chiong2 kheh-koan chin-sit8 kap chu2-koan jin7-ti hou7-tong7 e5 kiat-ko2. Ji5 phiau-ki2 chit khoan2 e5 Tai5-gi2-bun5 gi7-te5, keng-koe3 chap8-gou7 tang e5 khai-chhong3, bok8-chian5 lan2 sou2 khoann3 tioh8 e5,cheng3-hu2 ma7 ban7-ban7-a2 tiong7-si7 bu2-gi2 ka3-hak8 e5 kau3-iok8, sim7-chi3 ti7 Tai5-oan5 kok-lai7 kok tai7-hak8 ia7 siat-lip8 Tai5-oan5 bun5-hak8 kap gi2-bun5 siong-koan he7-sou2, sui-jian5, i2 bok8-chian5 khoann3 lai5, sia7-hoe7 tui3 Tai5-gi2 e5 tiong7-si7, bo5 kong2 chin chek-kek8 thui-tian2 kok chiong2 gi2-bun5 e5 cheng3-chhek, put-ko3, thau3-koe3 chhiunn7 “Tai5-bun5 Thong-sin3” chit hun7 chap8-chi3 it-tit8 thoann3 it-tit8 thoann3--chhut-khi3, hou7 keng7 che7 lang5 liau2-kai2 kau3 i ka-ti7 si7 siang2 kap kheng2-teng7 bu2-gi2 e5 tiong7-iau3, na7 an2-ne, thau3-koe3 tai7-chiong3 thoan5-po3 e5 lek8-liong7, “Tai5-bun5 Thong-sin3” m7 kan-tann si7 chit8 hun7 chhau2-kin-seng3 e5 gi2-bun5 un7-tong7 chap8-chi3, ma7 si7 chit8 hun7 beh hiong3 Tai5-oan5 sia7-hoe7 hoat-siann e5 Tai5-gi2-bun5 chap8-chi3."
        ],
        [
          "（二）「創新傳布」：提倡白話字運動",
          "(Ji7) “chhong3-sin thoan5-pou3”: the5-chhiong3 peh8-oe7-ji7 un7-tong7"
        ]
      ],
      "篇名": "Ui3大眾傳播e5角度探討《台文通訊》雜誌自90年代以來對台灣語文運動e5意義"
    }
  ]
}
