{
  "作者": "廖文燦",
  "出版年": "2001",
  "出版者": "拱樂社",
  "文類": "戲劇",
  "書名": "孝子殺親父",
  "書寫系統": "漢字",
  "資料": [
    {
      "段": [
        [
          "北國興兵犯中原，朝庭選舉征北番，",
          "Pak-kok heng-peng hoan7 Tiong-goan5, tiau5-teng5 soan2-ki2 cheng pak-hoan,"
        ],
        [
          "夫妻久貧免怨嘆，望卜這次奪三元。",
          "Hu-chhe ku2 pin5 bian2 oan3-than3, bang7 beh chit chhu3 toat8 sam-goan5."
        ],
        [
          "圓人會扁扁會圓，富貴由命莫怨天，",
          "Inn5--lang5 e7 pinn2 pinn2 e7 inn5, hu3-kui3 iu5-beng7 bok8 oan3 thinn,"
        ],
        [
          "但願金榜有名子，睏虎翻身天下知。",
          "Tan7-goan7 kim-pong2 u7 beng5-chi2, khun3-hou2 hoan-sin thian-ha7 ti."
        ],
        [
          "白俊榮我君，咱夫妻雖然要上京赴武考場，趕路來到此處，日色將要沉西。合該尋客店安身才是。",
          "Peh8 Chun3-eng5 goa2 kun, lan2 hu-chhe sui-jian5 iau3 chiunn7 kiann hu3 bu2-kho2-tiunn5, koann2-lou7 lai5-kau3 chhu2-chhu3, jit8-sek chiong iau3 tim5-se. Hap8-kai chhoe7 kheh-tiam3 an-sin chiah si7."
        ],
        [
          "吾妻仔〈介〉，阿也王月珍，為夫卜上京赴考，去心如箭，若不早一日趕到京市，者亇赴過路程來到此地，日落西墜，而且前無客棧後無鄉村，為夫看來，就在此地休息等到天明，再來趕路就是，未知我妻主意如何？",
          "Ngou2-chhe--a2 ( Kai3 ) , ah-iah Ong5 Goat8-tin, ui5-hu beh chiunn7 kiann hu3-kho2, khi3-sim ju5-chinn3, jiok8-put cha2 chit8 jit8 koann2 kau3 kiann-chhi7, chiah e7 hu3-koe3 lou7-theng5 lai5-kau3 chhu2-te7, jit8-loh8 se-tui7, ji5-chhiann2 cheng5 bo5 kheh-chan3 au7 bo5 hiong-chhoan, ui5-hu khoann3--lai5, chiu7 chai7 chhu2-te7 hiu-sit tan2 kau3 thian-beng5, chai3 lai5 koann2-lou7 chiu7-si7, bi7-ti goa2 chhe chu2-i3 ji5-ho5 ?"
        ],
        [
          "君之主意，奴怎敢逆你？",
          "Kun chi chu2-i3, nou5 choann2 kann2 gek8 li2 ?"
        ],
        [
          "已然如此，夫妻就在此地過夜。",
          "Ki3-jian5 ji5-chhu2, hu-chhe chiu7 chai7 chhu2-te7 koe3-ia7."
        ],
        [
          "今夜就在此暫宿一夜。",
          "Kim-ia7 chiu7 chai7-chhu2 chiam7 siok chit8 ia7."
        ],
        [
          "是。〈珍走至直樹欲坐下之時抬頭一看，見樹上有人吊首大驚，走至武平角〉",
          "Si7. ( Tin chau2 chi3 tit8-chhiu7 iok8 che7-ha7 chi si5 giah8-thau5 chit8-khoann3, kinn3 chhiu7-siong7 u7 lang5 tiau3-siu2 toa7-kiann, chau2 chi3 bu2-peng5 kak )"
        ],
        [
          "阿……你看！〈指樹上〉",
          "Ah……li2 khoann3! ( Chi2 chhiu7-siong7 )"
        ],
        [
          "〈驚追隨珍至武平角〉月珍，何事驚慌？〈看珍指到處〉",
          "( kiann tui-sui5 Tin chi3 bu2-peng5 kak ) Goat8-tin, ho5-su7 kiann-hong ? ( Khoann3 Tin chi2-to3 chhu3 )"
        ],
        [
          "阿仔，有人吊投！",
          "A-ah, u7 lang5 tiau3-tau5!"
        ],
        [
          "老伯，精神來仔！",
          "Lo2-peh, cheng-sin5 lai5--ah !"
        ],
        [
          "〈醒來〉是誰仔？〈介〉阿也是誰？〈看榮哭〉英雄救命仔！〈哭〉",
          "( Chhinn2--lai5 ) si7 siann2--ah ? ( Kai3 ) a-iah si7 sui5 ? ( Khoann3 Eng5 khau3 ) eng-hiong5 kiu3-mia7--ah! ( Khau3 )"
        ],
        [
          "老人家，你為何事情帶者卜來自盡？又閣聲聲句句叫救命，這是何道理？",
          "Lo2-jin5-ka, li2 ui7-ho5 tai7-chi3 toa3 chia beh lai5 chu7-chin7 ? Iu7-koh siann-siann ku3-ku3 kio3 kiu3-mia7, che si7 ho5 to7-li2 ?"
        ],
        [
          "英雄有所不知，老漢住在此山中，單生一女，父女相依渡苦光陰，可恨仔！〈介〉阿也可腦誰知大別山山賊横逆霸道，今日將我女搶去，留下老漢，年老無所依靠，所以者卜行此短路，英雄你來救我，是家呼我受苦。〈哭〉",
          "Eng-hiong5 iu2-sou2-put-ti, lo2-han3 toa3 chai7 chhu2 soann-tiong, tan-seng it lu2, hu7-lu2 siong-i tou7-khou2 kong-im, kho2-hin7--ah! ( Kai3 ) ah-iah kho2-nau2 siann2 chai Tai7-piat8-san soann-chhat8 heng5-gek8 pa3-to7, kim-jit8 chiong goa2 lu2 chhiunn2--khi3, lau5-ha7 lo2-han3, lian5-lo2 bo5 sou2 i-kho3, sou2-i2 chiah beh kiann5 chhu2 te2-lou7, eng-hiong5 li2 lai5 kiu3 goa2, si7 ka hou7 goa2 siu7-khou2. ( Khau3 )"
        ],
        [
          "可惡山賊，無法無天，膽敢搶奪良家之女，你該縣衙控告，何必輕生，想卜死，你死，你亇女兒也不能回來。",
          "Kho2-onn3 soann-chhat8, bu5-hoat bu5-thian, tam2-kam2 chhiunn2-toat8 liong5-ka chi lu2, li2 kai koan7-ge5 khong3-ko3, ho5-pit khin-seng, siunn7-beh si2, li2 si2, li2 e5 lu2-ji5 ia7 put-leng5 hoe5--lai5."
        ],
        [
          "夫人，〈介〉阿也夫人，者去夏口縣衙路遙遠，等老夫告了後，縣太爺起兵來此，恐怕我女已經無命再同老夫見面。",
          "Hu-jin5, ( Kai3 ) ah-iah hu-jin5, chia khi3 Ha7-khau2 koan7-ge5 lou7 iau5-oan2, tan2 lo2-hu ko3 liau2-au7, koan7-thai5-ia5 khi2-peng lai5 chhu2, khiong2-pha3 goa2 lu2 i2-keng bo5 mia7 chai3 tong5 lo2-hu kinn3-bin7."
        ],
        [
          "此言說的有理，看此老人家可憐，不如咱夫妻幫助他一場，你亇主意如何？",
          "Chhu2-gian5 soeh-tit iu2-li2, khoann3 chhu2 lo2-jin5-ka kho2-lian5, put-ju5 lan2 hu-chhe pang-chou7 thann chit8 tiunn5, li2 e5 chu2-i3 ji5-ho5 ?"
        ],
        [
          "君有此意，奴那敢反對，可是……",
          "Kun iu2 chhu2-i3, nou5 nah kann2 hoan2-tui3, kho2-si7……"
        ],
        [
          "可是世上斷無坐視不救之理。",
          "Kho2-si7 se3-siong7 toan3-bu5 cho7-si7 put-kiu3 chi li2."
        ],
        [
          "感謝英雄恁夫妻丈義，受老漢一拜。〈欲跪下，榮急扶起〉",
          "Kam2-sia7 eng-hiong5 lin2 hu-chhe tiong7-gi7, siu7 lo2-han3 it-pai3. ( Iau3 kui7-ha7, Eng5 kip hu5-khi2 )"
        ],
        [
          "不必如此，大別山山寨對都位前往，向前帶路，阮替你解圍。",
          "Put-pit ji5-chhu2, Tai7-piat8-san soann-che3 tui3 to2-ui7 chian5-ong2, hiong3-chian5 tai3-lou7, goan2 the3 li2 kai2-ui5."
        ],
        [
          "多謝，隨我來。",
          "To-sia7, sui5 goa2 lai5."
        ],
        [
          "月珍，來去。",
          "Goat8-tin, lai5-khi3."
        ],
        [
          "不要陣動，等恁正久了，身上物件盡該放下，可料恁一條活命。",
          "Put-iau3 tin2-tang7, tan2 lin2 chiann5 ku2--liau2, sin-siong7 mih8-kiann7 chin7 kai hong3-ha7, kho2 jiau5 lin2 chit8 tiau5 oah8-mia7."
        ],
        [
          "我以為山賊是生做三頭六臂，原來都是胎毛未脫孩童，本爺不殺無知小孩，快叫恁的大王來受死。",
          "Goa2 i2-ui5 soann-chhat8 si7 sinn-cho3 sam-thou5 liok8-pi3, goan5-lai5 to-si7 the-mng5 bi7 thoat hai5-tong5, pun2-ia5 put sat bu5-ti sio2-hai5, khoai3 kio3 lin2 e5 tai7-ong5 lai5 siu7-si2."
        ],
        [
          "小子〈介〉阿也！可惡，你死到臨頭還要開出大言，本爺爺正是大別山上玉面太歲，怣魚落網，你還不知死活，老吉，〈吉出台〉動手！",
          "Sio2-kiann2 ( Kai3 ) ah-iah! Kho2-onn3, li2 si2 kau3 lim5-thou5 hai5-iau3 khai chhut tai7-gian5, pun2 ia5-ia5 chiann3 si7 Tai7-piat8-san siong7 Giok8-bin7 thai3-soe3, gong7-hi5 loh8-bang7, li2 iau2 m7 chai si2-oah8, Lo2-kiat, ( Kiat chhut tai5 ) tang7-chhiu2!"
        ],
        [
          "原來老吉你用巧計，騙阮來此。",
          "Goan5-lai5 Lo2-kiat li2 iong7 khiau2-ke3, phian3 goan2 lai5 chhu2."
        ],
        [
          "也無卜那，請你亇得來。",
          "Ia7 bo5 beh nah, chhiann2 li2 e7-tit lai5."
        ],
        [
          "可惡！",
          "Kho2-onn3!"
        ],
        [
          "殺！",
          "Sat!"
        ],
        [
          "俊榮，你受傷了！",
          "Chun3-eng5, li2 siu7-siong--liau2!"
        ],
        [
          "月珍仔，〈介〉阿也我妻，為夫正要殺死山賊玉面太歲之時，背後有人放暗器，我肩上中傷，無能再對付山賊，妻妳是女娘之輩，一人也難保護一個帶傷之人脫走，而且賊兵甲咱團團圍住，恐怕咱夫妻要同死在此。",
          "Goat8-tin--a2, ( Kai3 ) ah-iah goa2 chhe, ui5-hu chiann3 iau3 sat-si2 soann-chhat8 Giok8-bin7 thai3-soe3 chi si5, poe7-au7 u7 lang5 pang3 am3-khi3, goa2 keng-siong7 tiong3-siong, bu5-leng5 chai3 tui3-hu3 soann-chhat8, chhe li2 si7 lu2-niu5 chi poe3, it-jin5 ia7 lan5 po2-hou7 chit8 e5 tai3-siong chi jin5 thoat-chau2, ji5-chhiann2 chhat8-peng ka7 lan2 thoan5-thoan5 ui5-chu7, khiong2-pha3 lan2 hu-chhe iau3 tong5-su2 chai7-chhu2."
        ],
        [
          "事到如今只好死戰，不能脫走只有同死，你要提出元氣應戰。",
          "Su7 kau3 ju5-kim chi2-ho2 si2-chian3, put-leng5 thoat-chau2 chi2-u7 tong5-su2, li2 iau3 theh8-chhut goan5-khi3 eng3-chian3."
        ],
        [
          "月珍仔，〈介〉你我夫妻同死，但是咱幼細子兒文秀，也要亡，如此豈不是白家斷了香煙後祠，以為夫之見，也是你帶子打出山賊重圍，一來顧全白家後祠，二來也可代夫復仇。",
          "Goat8-tin--a2, ( Kai3 ) li2 goa2 hu-chhe tong5-su2, tan7-si7 lan2 iu3-se3 kiann2-ji5 Bun5-siu3, ia7 iau3 bong5, ji5-chhu2 khi2 put-si7 Peh8--ka toan7 liau2 hiunn-ian hou7-su7, i2 ui5-hu chi kian3, ia7 si7 li2 toa3 kiann2 phah chhut soann-chhat8 tiong5-ui5, it--lai5 kou3-choan5 Peh8--ka hou7-su7, ji7--lai5 ia7 kho2 tai7 hu hok8-siu5."
        ],
        [
          "俊榮仔，〈介〉顧全白家後祠，我是要逃生，不是咱夫妻恩愛數年，君死我活變成無義，我隨君同死，逃生二字請君不要提起。",
          "Chun3-eng5--a2, ( Kai3 ) kou3-choan5 Peh8--ka hou7-su7, goa2 si7 iau3 to5-seng, m7 si7 lan2 hu-chhe un-ai3 sou3 ni5, kun si2 goa2 oah8 pian3-seng5 bu5-gi7, goa2 sui5 kun tong5-su2, to5-seng nng7 ji7 chhiann2 kun put-iau3 the5-khi2."
        ],
        [
          "月珍，事情緊迫，賊兵暫迫近來，你那不走，為夫只有先死，我無看見者由你排比。〈欲自殺，月珍急拿著哭〉",
          "Goat8-tin, tai7-chi3 kin2-pek, chhat8-peng chiam7 pek-kin7--lai5, li2 na7 m7 chau2, ui5-hu chi2-u7 seng si2, goa2 bo5 khoann3-kinn3 chiah iu5 li2 pai5-pi2. ( Iok8 chu7-sat, Goat8-tin kip giah8 leh khau3 )"
        ],
        [
          "俊榮何必如此？我願聽君之言逃生就是。",
          "Chun3-eng5 ho5-pit ji5-chhu2 ? Goa2 goan7 thiann kun chi gian5 to5-seng chiu7-si7."
        ],
        [
          "要走快去，我拼死對敵，不可延遲。",
          "Iau3 chau2 khoai3 khi3, goa2 piann3-si2 tui3-tek8, put-kho2 ian5-ti5."
        ],
        [
          "好，我來去，可是君你……",
          "Ho2, goa2 lai5-khi3, kho2-si7 kun li2……"
        ],
        [
          "我，你不必關心，去！",
          "Goa2, li2 put-pit koan-sim, khi3!"
        ],
        [
          "俊榮……〈二人對哭〉",
          "Chun3-eng5……( nng7 lang5 tui3-khau3 )"
        ],
        [
          "此別遠隔陰陽界，",
          "Chhu2-mai3 oan2-keh im-iong5-kai3,"
        ],
        [
          "再見只有望鄉台，",
          "Chai3-kinn3 chi2-u7 Bong7-hiong-tai5,"
        ],
        [
          "白家後祠事重大，",
          "Peh8--ka hou7-su7 su7 tiong7-tai7,"
        ],
        [
          "含淚吨聲惜分開。〈二人重唸一次〉",
          "Ham5-lui7 thun-siann sioh hun-khui. ( nng7 lang5 teng5-liam7 chit8 chhu3 )"
        ],
        [
          "罷了！",
          "Pa3--liau2!"
        ],
        [
          "一個脫走，快追殺，帶傷，呼我！",
          "Chit8 e5 thoat-chau2, khoai3 tui-sat, tai3-siong, hou7 goa2!"
        ],
        [
          "賊子，休要動。",
          "Chhat8-chu2, hiu-iau3 tang7."
        ],
        [
          "慢且追亇，緊來！",
          "Ban7-chhiann2 tui--e5, kin2 lai5!"
        ],
        [
          "誰人敢來，我便先殺他。",
          "Siann2-lang5 kann2 lai5, goa2 pian7 seng sat thann."
        ],
        [
          "不可近來，刀在此，英雄好漢，咱用講、不要用刣。",
          "Put-kho2 kin7--lai5, to chai7-chhu2, eng-hiong5 ho2-han3, lan2 iong7 kong2, put-iau3 iong7 thai5."
        ],
        [
          "同你這個賊子，無什麼話可說，只想殺你，替地方除害。",
          "Tong5 li2 chit e5 chhat8-chu2, bo5 siann2-mih oe7 kho2 soeh, chi2 siunn7 sat li2, the3 te7-hng tu5-hai7."
        ],
        [
          "大膽賊子，清平世界，敢在此搶夾殺人。",
          "Toa7-tann2 chhat8-chu2, chheng-pheng5 se3-kai3, kann2 chai7-chhu2 chhiunn2-kiap sat-jin5."
        ],
        [
          "恁不要亂捉人，我非山賊，我乃是上京舉子，山賊就是伊。",
          "Lin2 put-iau3 loan7 chhiok-jin5, goa2 hui soann-chhat8, goa2 nai2 si7 chiunn7 kiann ki2-chu2, soann-chhat8 chiu7-si7 i."
        ],
        [
          "住口。你說非是山賊，為何手夯刀要殺人？我乃夏口知縣伍金仁，聞知大別山有山賊出林搶夾，所以帶兵出巡要拿山賊，今被本官兩眼親觀，再不能受你欺騙。",
          "Chu7-khio2. Li2 soeh hui si7 soann-chhat8, ui7-ho5 chhiu2 giah8 to iau3 sat-jin5 ? Goa2 nai2 Ha7-khau2 ti-koan7 Ngou2 Kim-jin5, bun5-ti Tai7-piat8-san u7 soann-chhat8 chhut na5 chhiunn2-kiap, sou2-i2 tai3-peng chhut-sun5 iau3 liah8 soann-chhat8, kim pi7 pun2-koann liong2-gan2 chhin-koan, chai3 put-leng5 siu7 li2 khi-phian3."
        ],
        [
          "你免驚疑，被人所奪之金錢，本官會一一敢返給你。",
          "Li2 bian2 kiann-gi5, pi7 lang5 sou2 toat8 chi kim-chinn5, pun2-koann e7 it-it kah tng2 hou7 lin2."
        ],
        [
          "大人冤枉，我是被搶之人。",
          "Tai7-jin5 oan-ong2, goa2 si7 pi7 chhiunn2 chi jin5."
        ],
        [
          "不許開口，本官沒冤枉人，有話公堂再說，來仔，將這件人，押回知縣衙。",
          "Put-hi2 khui-khau2, pun2-koann be7 oan-ong2 lang5, u7 oe7 kong-tng5 chai3 soeh, lai5--a2, chiong chit kiann7 lang5, ah-hoe5 ti-koan7-ge5."
        ],
        [
          "公子，請。",
          "Kong-chu2, chhiann2."
        ],
        [
          "這是什麼道理？",
          "Che si7 siann2-mih to7-li2 ?"
        ],
        [
          "看君被捉者知死，縣爺辦事真可疑，",
          "Khoann3 kun pi7 chhiok chiah chai si2, koan7-ia5 pan7-su7 chin kho2-gi5,"
        ],
        [
          "失落金錢有代志，知縣甲賊有牽枝。",
          "Sit-loh8 kim-chinn5 u7 tai7-chi3, ti-koan7 kah chhat8 u7 khan-ki."
        ],
        [
          "阿也天呀！〈介〉為何我君被知縣捉走？這是什麼道理？阮是被人搶奪金錢、失落物件，人煞要夯架帶鎖，做賊亇人身倚馬頂揚揚得志，這是究竟為何原因？是是了，〈介〉莫非賊子知縣伊在包庇，世景者亇亂甲阿哖，我只好隨背後打探便知，待我趕到公堂就是。",
          "Ah-iah thinn--a2 ! ( Kai3 ) ui7-ho5 goa2 kun pi7 ti-koan7 chhiok-chau2 ? Che si7 siann2-mih to7-li2 ? Goan2 si7 pi7 lang5 chhiunn2-toat8 kim-chinn5, sit-loh8 mih8-kiann7, lang5 soah iau3 gia5-ke5 tai3-so2, cho3 chhat8 e5 lang5 sin khia5 be2-teng2 iong5-iong5 tek-chi3, che si7 kiu3-keng3 ui7-ho5 goan5-in ? Si7 si7--liau2, ( Kai3 ) bok8-hui chhat8-chu2 ti-koan7 i chai7 pau-pi3, se3-keng2 chiah e7 loan7 kah an2-ni, goa2 chi2-ho2 sui5 poe7-au7 tann2-tham3 pian7 chai, thai7 goa2 koann2 kau3 kong-tng5 chiu7-si7."
        ],
        [
          "白俊榮〈介〉阿也賊子，你再不招，火板刑落，你皮肉就要吃虧。",
          "Peh8 Chun3-eng5 ( Kai3 ) ah-iah chhat8-chu2, li2 chai3 put chiau, hoe2-pan2 heng5--loh8, li2 phoe5-bah chiu7 iau3 chiah8-khui."
        ],
        [
          "大人仔〈介〉阿也知縣大人，我是上京舉子，路過大別山，金銀被搶，我是失主，山賊首領玉面太歲，正正都是那個人，賊子威風坐在公堂逍遙，被搶亇人要受重刑，這是都一國之法律。",
          "Tai7-jin5--ah ( Kai3 ) ah-iah ti-koan7 tai7-jin5, goa2 si7 chiunn7 kiann ki2-chu2, lou7 koe3 Tai7-piat8-san, kim-gin5 pi7 chhiunn2, goa2 si7 sit-chu2, soann-chhat8 siu2-leng2 Giok8-bin7 thai3-soe3, chiann3-chiann3 chiu7-si7 hit e5 lang5, chhat8-chu2 ui-hong che7 chai7 kong-tng5 siau-iau5, pi7 chhiunn2 e5 lang5 iau3 siu7 tang7-heng5, che si7 to2 chit8 kok chi hoat-lut8."
        ],
        [
          "住口，你不免賊子假大爺，人証物証均全，你還想強辯，老吉你同恁的首領對証來。",
          "Chu7-khio2, li2 m7 bian2 chhat8-chu2 ke2 toa7-ia5, jin5-cheng3 but8-cheng3 kin-choan5, li2 iau2 siunn7 kiong5-pian7, Lo2-kiat li2 tong5 lin2 e5 siu2-leng2 tui3-cheng3--lai5."
        ],
        [
          "大王，大丈夫敢作敢當，賊仔，敢做呼人捉著，應該擔白，招認者著，我是山賊亇頭目，你是首領，再騙也騙不過去，也是實招，省皮肉受苦。",
          "Tai7-ong5, tai7-tiong7-hu kann2 cho3 kann2 tng, chhat8-a2, kann2 cho3 hou7 lang5 chhiok tioh8, eng-kai than2-peh8, chiau-jin7 chiah tioh8, goa2 si7 soann-chhat8 e5 thau5-bak8, li2 si7 siu2-leng2, chai3 phian3 ia7 phian3 put koe3--khi3, ia7 si7 sit8-chiau, seng2 phoe5-bah siu7-khou2."
        ],
        [
          "賊子，〈介〉阿也可惡，恁做賊，再含血噴天，誣賴好人，我恨不得吃你亇肉，刻你亇骨，者亇消恨。",
          "Chhat8-chu2, ( Kai3 ) ah-iah kho2-onn3, lin2 cho3 chhat8, chai3 kam5-hoeh bu7-thinn, bu5-loa7 ho2-lang5, goa2 hun7 put-tek chiah8 li2 e5 bah, khe3 li2 e5 kut, chiah e7 siau-hin7."
        ],
        [
          "這是你，口供不招不著，者著多刑亇，你就慷慨招招亇，最多是死刑，卡營刑甲要死不得，要生不能。",
          "Che si7 li2, khau2-keng put chiau m7-tioh8, chiah tioh8 to heng5--e5, li2 chiu7 khong2-khai3 chiau-chiau--e5, choe3-to si7 si2-heng5, khah-iann5 heng5 kah iau3 si2 put-tek, iau3 seng put-leng5."
        ],
        [
          "這位公子比賊膽大，始終不肯招認，你同他對口，省的多問。",
          "Chit ui7 kong-chu2 pi2 chhat8 tann2-toa7, si2-chiong m7 kheng2 chiau-jin7, li2 tong5 i tui3-khio2, seng2-tit to bun7."
        ],
        [
          "這就是有王法的天下，你搶去我的金錢，要傷我的生命，幸喜清天大老爺，趕到，者能捉住恁這搬賊子，被你奪去亇失主是我，如今我來作証，你有何言可答，大人，此賊若不嚴辨，難戒天下之人。",
          "Che chiu7-si7 u7 ong5-hoat e5 thian-ha7, li2 chhiunn2 khi3 goa2 e5 kim-chinn5, iau3 siong goa2 e5 sinn3-mia7, heng7-hi2 chheng-thian tai7-lo2-ia5, koann2 kau3, chiah leng5 chhiok-chu7 lin2 chit pan chhat8-chu2, pi7 li2 toat8--khi3 e5 sit-chu2 si7 goa2, ju5-kim goa2 lai5 cho3-cheng3, li2 iu2 ho5 gian5 kho2 tap, tai7-jin5, chhu2 chhat8 jiok8 put giam5-pan7, lan5 kai3 thian-ha7 chi jin5."
        ],
        [
          "白俊榮，如今人証對口，你無言可辯，口供再不招，火刑利害，你正實受刑的起？〈俊恨視無言〉你是招也不招？〈榮還是不答〉你還是鐵口硬牙，好仔，〈介〉不必再問，動火刑。",
          "Peh8 Chun3-eng5, ju5-kim jin5-cheng3 tui3-khio2, li2 bu5-gian5 kho2 pian7, khau2-keng chai3 put chiau, hoe2-heng5 li7-hai7, li2 chiann3-sit8 siu7-heng5 tit khi2 ? ( Chun3 hin7-si7 bu5-gian5 ) li2 si7 chiau ia7 put chiau ? ( Eng5 iau2 si7 put tap ) li2 iau2 si7 thih-khau2 nge7-ge5, ho2--ah, ( Kai3 ) put-pit chai3 mng7, tang7 hoe2-heng5 ."
        ],
        [
          "慢且！〈介〉阿也請慢，事到如今不招也死，招認也要亡，不如招認，省的皮肉痛苦，我願招認。",
          "Ban7-chhiann2! ( Kai3 ) ah-iah chhiann2-ban7, su7 kau3 ju5-kim put chiau ia7 si2, chiau-jin7 ia7 iau3 bong5, put-ju5 chiau-jin7, seng2-tit phoe5-bah thong3-khou2, goa2 goan7 chiau-jin7 ."
        ],
        [
          "我也不怕你不招，來帶紙筆。",
          "Goa2 ia7 put pha3 li2 put chiau, lai5 toa3 choa2-pit."
        ],
        [
          "待我寫來。",
          "Thai7 goa2 sia2--lai5."
        ],
        [
          "糊塗知縣辨不正，此案私偏明[門@丨]]明，",
          "Hou5-tou5 ti-koan7 pan7 put-cheng3, chhu2 an3 su-phian beng5-tu2-beng5,"
        ],
        [
          "知縣賊仔亇背影，冤屈招認免受刑。",
          "Ti-koan7 chhat8-a2 e5 poe7-eng2, oan-khut chiau-jin7 bian2 siu7-heng5 ."
        ],
        [
          "口供招的明明白白，將賊子押去監禁！",
          "Khau2-keng chiau-tit beng5-beng5 pek8-pek8, chiong chhat8-chu2 ah khi3 kann-kim3!"
        ],
        [
          "這位少爺，你無罪，可以回去。",
          "Chit ui7 siau3-ia5, li2 bu5-choe7, kho2-i2 hoe5--khi3."
        ],
        [
          "來人點燈。",
          "Lai5 lang5 tiam2-teng."
        ],
        [
          "何人？〈如狼現面〉",
          "Ho5-jin5 ? ( Ju5-long5 hian7-bin7 )"
        ],
        [
          "爸爸是我仔！",
          "Pa-pa si7 goa2--ah!"
        ],
        [
          "老爺燈來。",
          "Lo2-ia5 teng lai5."
        ],
        [
          "無用奴才，提燈來同本官相撞，再換燈來。",
          "Bo5-iong7 lou5-chai5, theh8 teng lai5 tong5 pun2-koann sio-tng7, chai3 oann7 teng lai5."
        ],
        [
          "是。〈摸到即走入台，仁急關門〉",
          "Si7. ( Bong kau3 chiah chau2 jip8 tai5, Jin5 kip koainn-mng5 )"
        ],
        [
          "如狼你又走到縣衙來幹什麼？",
          "Ju5-long5 li2 iu7 chau2 kau3 koan7-ge5 lai5 chhong3 siann2-mih ?"
        ],
        [
          "爹親明斷，將白俊榮判為賊首，孩兒雖是無罪，可是我心腹部下老吉也是受禁監獄，特來求父親赦免。",
          "Tia-chhin beng5-toan3, chiong Peh8 Chun3-eng5 phoann3 ui5 chhat8-siu2, hai5-ji5 sui si7 bu5-choe7, kho2-si7 goa2 sim-pak pou7-ha7 Lo2-kiat ia7 si7 siu7-kim3 kann-gak8, tek8 lai5 kiu5 hu7-chhin sia3-bian2."
        ],
        [
          "公堂耳目招招，那好隨便放賊之頭目，這要等上司下文，賊首一定要死刑，頭目量約充軍，候等老吉押去充軍，路過大別山，你再下山搶夾，將解差殺死，老吉救上山，事就完，咱之事神不知鬼不覺，這才是一面做官，一面為賊才能。",
          "Kong-tng5 ni2-bak8 chiau-chiau, nah ho2 sui5-pian7 hong3 chhat8 chi thau5-bak8, che iau3 tan2 siong7-si ha7-bun5, chhat8-siu2 it-teng7 iau3 si2-heng5, thau5-bak8 liong7-iok chhiong-kun, hau7-tan2 Lo2-kiat ah khi3 chhiong-kun, lou7-koe3 Tai7-piat8-san, li2 chai3 ha7-san chhiunn2-kiap, chiong ke2-chhe sat-si2, Lo2-kiat kiu3-chiunn7 soann, su7 chiu7 oan5, lan2 chi su7 sin5 m7 chai kui2 put-kak, chit chiah si7 chit8 bin7 cho3-koann, chit8 bin7 ui5 chhat8 chiah e7."
        ],
        [
          "可是驚老吉若不滿，在獄中吐露真情，這就不好。",
          "Kho2-si7 kiann Lo2-kiat jiok8 put-boan2, chai7 gak8-tiong thou3-lou7 chin-cheng5, che chiu7 m7 ho2."
        ],
        [
          "言說有理，咱可以將老吉帶到此地，安慰一番就是。",
          "Gian5 soeh iu2-li2, lan2 kho2-i2 chiong Lo2-kiat tai3 kau3 chhu2-te7, an-ui3 it-hoan chiu7-si7."
        ],
        [
          "如此甚好。",
          "Ji5-chhu2 sim7-ho2."
        ],
        [
          "如狼我兒，你暫避屏後，不要使人發見。",
          "Ju5-long5 goa2-ji5, li2 chiam7 pi7 pin5-au7, put-iau3 su2 lang5 hoat-hian7."
        ],
        [
          "尊命。〈避入屏後〉",
          "Chun-beng7. ( pi7 jip8 pin5-au7 )"
        ],
        [
          "〈開門〉來人仔。",
          "( khui-mng5 ) lai5 lang5--a."
        ],
        [
          "大人，燈來了。",
          "Tai7-jin5, teng lai5--liau2."
        ],
        [
          "你到監獄提召老吉，到此來，本官有話要再問。",
          "Li2 kau3 kann-gak8 the5-tiau3 Lo2-kiat, kau3 chhu2 lai5, pun2-koann u7 oe7 iau3 chai3 mng7."
        ],
        [
          "領令。〈退入台再押老吉出台〉",
          "Nia2-leng7. ( The3 jip8 tai5 chai3 ah Lo2-kiat chhut tai5 )"
        ],
        [
          "啟稟大人，老吉押到。",
          "Khe2-pin2 tai7-jin5, Lo2-kiat ah kau3."
        ],
        [
          "無你之干，退下。〈僕人入台〉",
          "Bo5 li2 chi kan, the3-ha7. ( Pok8-jin5 jip8 tai5 )"
        ],
        [
          "〈由屏後出〉老吉受虧了。",
          "( Iu5 pin5-au7 chhut ) Lo2-kiat siu7-khui--liau2."
        ],
        [
          "大王，我幾時者可以赦放？",
          "Tai7-ong5, goa2 ki2-si5 chiah kho2-i2 sia3-hong3 ?"
        ],
        [
          "放心，我同父親己經相議過了，等上司下文來，你就可以回大別山，詳細如此。〈付耳密言〉",
          "Hong3-sim, goa2 tong5 hu7-chhin i2-keng siong-gi7 koe3 liau2, tan2 siong7-si ha7-bun5 lai5, li2 chiu7 kho2-i2 hoe5 Tai7-piat8-san, siong5-se3 ji5-chhu2. ( hu3-ni2 bit8-gian5 )"
        ],
        [
          "阿哖我明白。",
          "An2-ni goa2 beng5-pek8."
        ],
        [
          "可是，你在獄中不可亂說。",
          "Kho2-si7, li2 chai7 gak8-tiong put-kho2 loan7-soeh."
        ],
        [
          "是老爺。",
          "Si7 lo2-ia5."
        ],
        [
          "如狼，現在你可放心先回去，上司若下文，為父者派人通知你，你者準備相救就是，快回去。",
          "Ju5-long5, hian7-chai7 li2 kho2 hong3-sim seng tng2--khi3, siong7-si na7 ha7-bun5, ui5-hu7-chia2 phai3 lang5 thong-ti li2, li2 chiah chun2-pi7 siong-kiu3 chiu7-si7, kin2 tng2--khi3."
        ],
        [
          "孩兒自此告辭，老吉暫時忍耐，大別山再見。〈由窗戶跳入台〉",
          "Hai5-ji5 chu7-chhu2 ko3-si5, Lo2-kiat chiam7-si5 jim2-nai7, Tai7-piat8-san chai3-kinn3. ( Iu5 thang-hou7 thiau3 jip8 tai5 )"
        ],
        [
          "老吉，暫時入獄內，候等消息。",
          "Lo2-kiat, chiam7-si5 jip8 gak8-lai7, hau7-tan2 siau-sit."
        ],
        [
          "來人仔！〈僕人出台〉將老吉再押去監禁。",
          "Lai5 lang5--a ! ( pok8-jin5 chhut tai5 ) chiong Lo2-kiat chai3 ah khi3 kann-kim3."
        ],
        [
          "領令，行。",
          "Nia2-leng7, kiann5."
        ],
        [
          "來人仔！〈僕人出台〉",
          "Lai5 lang5--a ! ( pok8-jin5 chhut tai5 )"
        ],
        [
          "拿起來！〈眾僕人捉著，珍還要反抗，已被捉不能動〉",
          "Liah8--khi2-lai5! ( Chiong3 pok8-jin5 chhiok tioh8, Tin hai5-iau3 hoan2-khong3, i2 pi7 chhiok put-leng5 tang7 )"
        ],
        [
          "綑起來！〈珍被綑好，仁手一搖，僕人入台〉",
          "Khun2--khi2-lai5! ( Tin pi7 khun2 ho2, jin5-chhiu2 chit8 io5, pok8-jin5 jip8 tai5 )"
        ],
        [
          "看你生做真美貌，半夜侵入我房行刺官長，你該當何罪？",
          "Khoann3 li2 sinn-cho3 chin bi2-mau7, poan3-ia7 chhim-jip8 goa2 pang5 heng5-chhi3 koann-tiunn2, li2 kai-tong ho5-choe7 ?"
        ],
        [
          "行刺不成，呼你捉著，由你排比，何必多言。",
          "Heng5-chhi3 put seng5, hou7 li2 chhiok tioh8, iu5 li2 pai5-pi2, ho5-pit to-gian5."
        ],
        [
          "你刺殺我為何事情？理該當面說明。",
          "Li2 chhi3-sat goa2 ui7-ho5 tai7-chi3 ? Li2-kai tng-bin7 soeh-beng5."
        ],
        [
          "有什麼可說明，我便是白俊榮之妻王月珍，因為夫錢銀被搶，反被你這個賊知縣判罪是賊，今日看明始知你這個夏口知縣，一面為官一面為賊，搶金錢還要愛人命，今要為夫復仇，沒使得，任憑了你。",
          "U7 siann2-mih kho2 soeh-beng5, goa2 pian7 si7 Peh8 Chun3-eng5 chi chhe Ong5 Goat8-tin, in-ui7 hu chinn5-gin5 pi7 chhiunn2, hoan2 pi7 li2 chit e5 chhat8 ti-koan7 phoann3-choe7 si7 chhat8, kim-jit8 khoann3-beng5 si2 chai li2 chit e5 Ha7-khau2 ti-koan7, chit8 bin7 ui5-koann chit8 bin7 ui5 chhat8, chhiunn2 kim-chinn5 hai5-iau3 ai3 jin5-beng7, tann iau3 ui7 hu hok8-siu5, be7 sai2-tit, jin7-pin5 liau2 li2."
        ],
        [
          "憑我者，即是以刺殺官長之罪立刻處死，（用珍之刀欲刺珍）",
          "Pin5 goa2--chia2, chek si7 i2 chhi3-sat koann-tiunn2 chi choe7 lip8-khek chhu3-si2, (iong7 Tin chi to iok8 chhi3 Tin )"
        ],
        [
          "生無可惜，死有何悲。",
          "Sinn bu5 kho2-sioh, si2 iu2 ho5 pi."
        ],
        [
          "你死，恁尪婿亡，你敢不是有一個幼細子兒，要叫何人撫養？",
          "Li2 si2, lin2 ang-sai3 bong5, li2 kann2 m7 si7 u7 chit8 e5 iu3-se3 kiann2-ji5, iau3 kio3 ho5-jin5 hu2-iong2 ?"
        ],
        [
          "這……〈提起文秀生悲〉",
          "Che……( the5-khi2 Bun5-siu3 seng pi )"
        ],
        [
          "你若要尪婿活命，幼子有人撫養，便要同我好好相議。",
          "Li2 jiok8 iau3 ang-sai3 oah8-mia7, iu3-kiann2 u7 lang5 hu2-iong2, pian7 iau3 tong5 goa2 ho2-ho2 siong-gi7 ."
        ],
        [
          "有什麼可相議，現在阮金錢都被恁搶完了，無錢銀那有什麼可相議。",
          "U7 siann2-mih kho2 siong-gi7, hian7-chai7 goan2 kim-chinn5 to pi7 lin2 chhiunn2 oan5--liau2, bo5 chinn5-gin5 nah u7 siann2-mih kho2 siong-gi7 ."
        ],
        [
          "如今並非金錢可解決之事，只要你肯答應我一項絛件，馬上你夫可以免死。",
          "Ju5-kim peng7-hui kim-chinn5 kho2 kai2-koat chi su7, chi2-iau3 li2 kheng2 tah-eng3 goa2 chit8 hang7 tiau5-kiann7, ma2-siong7 li2 hu kho2-i2 bian2 si2."
        ],
        [
          "究竟什麼絛件？〈怒容〉",
          "Kiu3-keng3 siann2-mih tiau5-kiann7 ? ( nou7-iong5 )"
        ],
        [
          "要說條件總要和氣，何必怒氣滿面，那就無話可相議。",
          "Iau3 soeh tiau5-kiann7 chong2 iau3 ho5-khi3, ho5-pit nou7-khi3 boan2-bin7, nah chiu7 bu5 oe7 kho2 siong-gi7 ."
        ],
        [
          "你講，要什麼？",
          "Li2 kong2, iau3 siann2-mih ?"
        ],
        [
          "要你親事答應我，我就將你夫免去死刑。",
          "Iau3 li2 chhin-su7 tah-eng3 goa2, goa2 chiu7 chiong li2 hu bian2 khi3 si2-heng5 ."
        ],
        [
          "這……〈沉想〉你那有愛之意，應該先放綑，者閣相議。",
          "Che……( tim5-siong2 ) li2 nah u7 ai3 chi i3, eng-kai seng hong3-khun2, chiah koh siong-gi7 ."
        ],
        [
          "這當然可以。〈放珍自由，珍走至台前自言〉",
          "Che tong-jian5 kho2-i2. ( pang3 Tin chu7-iu5, Tin chau2 chi3 tai5-cheng5 chu7-gian5 )"
        ],
        [
          "請慢仔〈介〉，賊知縣要我親事，不如假意順從，救夫活命了後者來行刺知縣，替地方除害，替夫復仇，我就是這個主意。〈又走到仁身邊笑〉",
          "Chhiann2-ban7-a2 ( Kai3 ), chhat8 ti-koan7 iau3 goa2 chhin-su7, put-ju5 ke2-i3 sun7-chiong5, kiu3 hu oah8-mia7 liau2-au7 chiah lai5 heng5-chhi3 ti-koan7, the3 te7-hng tu5-hai7, the3 hu hok8-siu5, goa2 chiu7-si7 chit e5 chu2-i3. ( Iu7 chau2 kau3 Jin5 sin-pinn chhio3 )"
        ],
        [
          "大人，敢無棄厭，奴生做卻四。",
          "Tai7-jin5, kann2 bo5 khi3-ia3, nou5 sinn-cho3 khiap-si3."
        ],
        [
          "親事是我提起，說什麼卻四二字。",
          "Chhin-su7 si7 goa2 the5-khi2, kong2 siann2-mih khiap-si3 nng7 ji7."
        ],
        [
          "大人甲有愛奴之意，奴當歡喜卜來答應親事，但是奴也有條件。",
          "Tai7-jin5 kah u7 ai3 nou5 chi i3, nou5 tong hoann-hi2 beh lai5 tah-eng3 chhin-su7, tan7-si7 nou5 ia7 u7 tiau5-kiann7."
        ],
        [
          "你有什麼條件，盡量說明。",
          "Li2 u7 siann2-mih tiau5-kiann7, chin7-liong7 soeh-beng5."
        ],
        [
          "奴有一子，放在悅來客棧，要呼奴抱來身邊，再來咱卜結婚，要等奴親目看見夫君活命，者肯同你結婚。",
          "Nou5 u7 it chu2, khng3 ti7 Oat8-lai5 kheh-chan3, iau3 hou7 nou5 pho7 lai5 sin-pinn, chai3-lai5 lan2 beh kiat-hun, iau3 tan2 nou5 chhin-bak8 khoann3-kinn3 hu-kun oah8-mia7, chiah kheng2 tong5 li2 kiat-hun."
        ],
        [
          "這是當然亇代志，呼你親眼看到俊榮活命，咱者結婚，你亇幼子本官命人去抱來呼你，你不免本人去抱。",
          "Che si7 tong-jian5 e5 tai7-chi3, hou7 li2 chhin-gan2 khoann3 kau3 Chun3-eng5 oah8-mia7, lan2 chiah kiat-hun, li2 e5 iu3-kiann2 pun2-koann beng7 lang5 khi3 pho7 lai5 hou7 li2, li2 m7 bian2 pun2-lang5 khi3 pho7."
        ],
        [
          "請稟大人，上司大令到。",
          "Chheng2-pin2 tai7-jin5, siong7-si tai7-leng7 kau3."
        ],
        [
          "大令己到，你去準備開中門迎接，神煞命阿三來見。",
          "Tai7-leng7 i2-kau3, li2 khi3 chun2-pi7 khai tiong-bun5 geng5-chiap, sin7-soa3 beng7 A-sam lai5 kinn3."
        ],
        [
          "上司大令己來，你夫活命機會到了……",
          "Siong7-si tai7-leng7 i2-lai5, li2 hu oah8-mia7 ki-hoe7 kau3--liau2……"
        ],
        [
          "大人有何事情差遣？",
          "Tai7-jin5 iu2 ho5 tai7-chi3 chhe-khian2 ?"
        ],
        [
          "你叫阿益到悅來客棧，抱來王月珍之子，你好禮引月珍往後堂招待。〈暗作眼色命監視〉",
          "Li2 kio3 A-ek kau3 Oat8-lai5 kheh-chan3, pho7 lai5 Ong5 Goat8-tin chi chu2, li2 ho2-le2 in2 Goat8-tin ong2 au7-tng5 chiau-thai7. ( am3-chok gan2-sek beng7 kam3-si7 )"
        ],
        [
          "〈知意〉領令，我知影，請！〈三引月珍入台，仁大笑，急入台引出帶令官，出台〉",
          "( ti-i3 ) nia2-leng7, goa2 chai-iann2, chhiann2! ( sam in2 Goat8-tin jip8 tai5, jin5 toa7-chhio3, kip jip8 tai5 in2 chhut tai3-leng7-koann, chhut tai5 )"
        ],
        [
          "大令下。〈人跪下〉",
          "Tai7-leng7 ha7. ( Lang5 kui7-ha7 )"
        ],
        [
          "刑部下文一道，命將山賊首魁白俊榮斬頭示眾，將頭目老吉，發配嶺南充軍，大令讀畢，照令處辨不誤。〈仁站起接令〉",
          "Heng5-pou7 ha7 bun5 it to7, beng7 chiong soann-chhat8 siu2-khoe Peh8 Chun3-eng5 cham2-thau5 si7-chiong3, chiong thau5-bak8 Lo2-kiat, hoat-phoe3 leng2-lam5 chhiong-kun, tai7-leng7 thak8 pit, chiau3 leng7 chhu3-pan7 put-gou7 . ( Jin5 khia7-khi2 chiap leng7 )"
        ],
        [
          "領令，帶令官一路辛苦，待下官前堂備宴同貴官暢飲。",
          "Nia2-leng7, tai3-leng7-koann chit8-lou7 sin-khou2, thai7 ha7-koan cheng5-tng5 pi7-ian3 tong5 kui3-koann thiong3-im2."
        ],
        [
          "公務在身，不敢延遲，自此告辭了。",
          "Kong-bu7 chai7-sin, m7 kann2 ian5 ti5, chu7 chhu2 ko3-si5--liau2."
        ],
        [
          "已然如此，不敢強留，奉送。",
          "Ki3-jian5 ji5-chhu2, m7 kann2 kiong5 lau5, hong7-sang3."
        ],
        [
          "來仔，立刻昇堂。〈吹介〉",
          "Lai5--a2, lip8-khek seng-tng5. ( Chhoe kai3 )"
        ],
        [
          "來仔，帶白俊榮、老吉上堂。",
          "Lai5--a2, tai3 Peh8 Chun3-eng5, Lo2-kiat chiunn7-tong5."
        ],
        [
          "緊行，你賣輸桃花過渡。",
          "Kin2 kiann5, li2 be7-su Tho5-hoe koe3-tou7."
        ],
        [
          "卡好禮亇，免呆甲阿哖，者亇人上重罪是充軍，免幾年，都可以再見面，長短咱也講亇著。",
          "Khah ho2-le2 e5, bian2 phainn2 kah an2-ni, chiah e5 lang5 siong7 tang7-choe7 si7 chhiong-kun, bian2 kui2 ni5, long2 kho2-i2 chai3-kinn3-bin7, tng5-te2 lan2 ia7 kong2 e7 tioh8."
        ],
        [
          "緊行啦！〈推吉跪下〉",
          "Kin2 kiann5 lah! ( thui Kiat kui7-ha7 )"
        ],
        [
          "下面跪的是老吉。",
          "E7-bin7 kui7 e5 si7 Lo2-kiat ."
        ],
        [
          "是大人。",
          "Si7 tai7-jin5."
        ],
        [
          "上司到文而來，要將你斬頭示眾，以戒後人不敢做山賊頭目。",
          "Siong7-si kau3 bun5 ji5 lai5, iau3 chiong li2 cham2-thau5 si7-chiong3, i2 kai3 hio7-jin5 m7 kann2 cho3 soann-chhat8 thau5-bak8."
        ],
        [
          "大人仔，我是頭目，首魁不斬，斬頭目，這是大人看錯大令。",
          "Tai7-jin5--a2, goa2 si7 thau5-bak8, siu2-khoe put cham2, cham2 thau5-bak8, che si7 tai7-jin5 khoann3-chho3 tai7-leng7 ."
        ],
        [
          "住口，頭目搶夾，賊首不夠分錢而以，惡在頭目，不在首魁，所以現在新條例，頭目要斬賊首可以勸改，使其反省。",
          "Chu7-khio2, thau5-bak8 chhiunn2-kiap, chhat8-siu2 put-ko3 pun chinn5 ji5-i2, ok chai7 thau5-bak8, put chai7 siu2-khoe, sou2-i2 hian7-chai7 sin tiau5-le7, thau5-bak8 iau3 cham2 chhat8-siu2 kho2-i2 khng3-kai2, su2 ki5 hoan2-seng2."
        ],
        [
          "這大人，生設例，講話無算話。",
          "Che tai7-jin5, sinn siat-le7, kong2-oe7 bo5 sng3-oe7."
        ],
        [
          "住口！〈介〉上司下令而來，要斬你並非本官要殺，押下去。",
          "Chu7-khio2 ! ( Kai3 ) siong7-si ha7-leng7 ji5 lai5, iau3 cham2 li2 peng7-hui pun2-koann iau3 sat, ah--loh8-khi3."
        ],
        [
          "慢請，我不死，老大王你卜殺人滅口我知，我卜見恁子，玉面太歲伊甲我有約速池亇。",
          "Ban7-chhiann2, goa2 m7 si2, lo2 tai7-ong5 li2 beh sat-jin5 biat8-khio2 goa2 chai, goa2 beh kinn3 lin2 kiann2, Giok8-bin7 thai3-soe3 i kah goa2 u7 iok-sok ti7--eh."
        ],
        [
          "押出去斬首！〈差役將吉押走〉",
          "Ah chhut khi3 cham2-siu2! ( Chhe-iah8 chiong Kiat ah chau2 )"
        ],
        [
          "我卜講，恁利用我騙人，到大別山搶奪人錢財，事暴露，驚我講出來，者卜殺我，賊仔知縣。",
          "Goa2 beh kong2, lin2 li7-iong7 goa2 phian3 lang5, kau3 Tai7-piat8-san chhiunn2-toat8 lang5 chinn5-chai5, su7 pok8-lou7, kiann goa2 kong2--chhut-lai5, chiah beh sat goa2, chhat8-a2 ti-koan7."
        ],
        [
          "真是無用之輩，有本事做山賊聽到斬首，就驚的神不付體，精神變態，瘋話亂說，說本縣是山賊大王，堂堂夏口知縣，何能作賊？此話鬼都不相信，瘋狂的太可憐，使人同情、心痛。白俊榮，你是賊首，上司要你反悔，將你發配嶺南充軍，以後要改邪歸正，老秦令箭在此，文房領憑，即日起成，退堂。",
          "Chin si7 bu5-iong7 chi poe3, u7 pun2-su7 cho3 soann-chhat8 thiann tioh8 cham2-siu2, chiu7 kiann-tit sin5 m7 hu3-the2, cheng-sin5 pian3-thai3, hong-oe7 loan7 soeh, soeh pun2-koan7 si7 soann-chhat8 tai7-ong5, tong5-tong5 Ha7-khau2 ti-koan7, ho5 leng5 cho3-chhat8 ? Chhu2-oe7 kui2 to put siong-sin3, hong-kong5 tit thai3 kho2-lian5, su2 lang5 tong5-cheng5, sim thiann3. Peh8 Chun3-eng5, li2 si7 chhat8-siu2, siong7-si iau3 li2 hoan2-hoe2, chiong li2 hoat-phoe3 Leng2-lam5 chhiong-kun, i2-au7 iau3 kai2-sia5 kui-cheng3, Lo2-chin5 leng7-chinn3 chai7-chhu2, bun5-pang5 nia2-pin5, chek-jit8 khi2-theng5, the3-tng5."
        ],
        [
          "呆運，這羅苦差，又是我，行。",
          "Phainn2-un7, chit-lo7 khou2-chhe, iu7 si7 goa2, kiann5."
        ],
        [
          "看君被押卜充軍，心肝春像紡車輪，",
          "Khoann3 kun pi7 ah beh chhiong-kun, sim-koann chhin-chhiunn7 phang2-chhia lun5,"
        ],
        [
          "呆命無人春像阮，恩愛夫妻兩離分。",
          "Phainn2-mia7 bo5 lang5 chhin-chhiunn7 goan2, un-ai3 hu-chhe liong2 li5-hun."
        ],
        [
          "不必傷心，俊榮已經活命，咱要守約速，實現結婚。",
          "Put-pit siong-sim, Chun3-eng5 i2-keng oah8-mia7, lan2 iau3 siu2 iok-sok, sit8-hian7 kiat-hun."
        ],
        [
          "青空急兩人難料，此去充軍路途搖，",
          "Chheng5-khong kip-u2 jin5 lan5-liau7, chhu2 khi3 chhiong-kun lou7-tou5 iau5,"
        ],
        [
          "知縣做賊有影巧，無冤被屈恨難消。",
          "Ti-koan7 cho3 chhat8 u7-iann2 khiau2, bu5 oan pi7 khut hin7 lan5 siau."
        ],
        [
          "免帶亇哭父，你判充軍，算上便宜，老吉斬頭示眾，你也有看亇，充軍總比死卡好，暫時將你扣帶亇希平，我來去領文憑，再行。",
          "Bian2 toa3--eh khau3-pe7, li2 phoann3 chhiong-kun, sng3 siong7 pan7-gi5, Lo2-kiat cham2-thau5 si7-chiong3, li2 ia7 u7 khoann3--e5, chhiong-kun chong2 pi2 si2 khah ho2, chiam7-si5 chiong li2 khau3 toa3--eh hit-peng5, goa2 lai5-khi3 nia2 bun5-pin5, chai3 kiann5."
        ],
        [
          "一路全望解差大哥招應，今生若無恩可答，來世願犬馬之勞。",
          "Chit8-lou7 choan5 bong7 ke2-chhe toa7-ko chiau3-eng3, kim-seng jiok8 bu5 un kho2 tap, lai5-se3 goan7 khian2-ma2 chi lo5."
        ],
        [
          "你一路卡順事亇，免呼我麻煩，到嶺南交差了後，我者請你，我不免等甲來世，行。",
          "Li2 chit8-lou7 khah sun7 su7 e5, bian2 hou7 goa2 moa5-hoan5, kau3 Leng2-lam5 kau-chhai liau2-au7, goa2 chiah chhiann2 li2, goa2 m7 bian2 tan2 kah lai5-se3, kiann5."
        ],
        [
          "參見縣老爺。",
          "Chham-kian3 koan7-lo2-ia5."
        ],
        [
          "免禮，你要到文房領憑，是嗎？",
          "Bian2-le2, li2 iau3 kau3 bun5-pang5 nia2-pin5, si7 mah ?"
        ],
        [
          "是，老爺。",
          "Si7, lo2-ia5."
        ],
        [
          "老秦，你這回要到嶺南，路途豈不危險。",
          "Lo2-chin5, li2 chit hoe5 iau3 kau3 Leng2-lam5, lou7-tou5 khi2 put gui5-hiam2."
        ],
        [
          "危險嗎無辦法，奉命仔。",
          "Gui5-hiam2 ma7 bo5 pan7-hoat, hong7 mia7--a2."
        ],
        [
          "明知危險，做人要變巧，要到嶺南亇差事，到離開縣城就交差完了事，豈不是省麻煩、危險。",
          "Beng5-chai gui5-hiam2, cho3 lang5 iau3 pian3-khiau3, iau3 kau3 Leng2-lam5 e5 chhai-su7, kau3 li5-khui koan7-siann5 chiu7 kau-chhai oan5-liau2 su7, khi2 put-si7 seng2 moa5-hoan5, gui5-hiam2."
        ],
        [
          "老爺之言，小人聽著糊塗不清。",
          "Lo2-ia5 chi gian5, sio2-lang5 thiann tioh8 hou5-tou5 put chheng."
        ],
        [
          "你真是，怣了出奇，人犯押到城外山野所在，假意要放他走，再由他背後一棍將他打死，如此豈不是完了差事。",
          "Li2 chin si7, gong7 liau2 chhut-ki5, jin5-hoan7 ah kau3 siann5-goa7 soann-ia2 sou2-chai7, ke2-i3 iau3 hong3 i chau2, chai3 iu5 thann poe7-au7 chit8 kun3 chiong i phah-si2, ji5-chhu2 khi2 put-si7 oan5-liau2 chhai-su7."
        ],
        [
          "差事完，我生命嗎完，我如何交差？",
          "Chhai-su7 oan5, goa2 sinn3-mia7 ma7 oan5, goa2 ji5-ho5 kau-chhai ?"
        ],
        [
          "何必再多此一舉，你就改行為商，只要離開本地，何人能知道，我這裡白銀五百兩為前謝，你到城外將他處死，候本官驗屍明白，候謝再壹仟兩，免危險又能得一批銀兩，這就是禍變福。",
          "Ho5-pit chai3 to chhu2 it-ki2, li2 chiu7 kai2-hang5 ui5 siong, chi2-iau3 li5-khui pun2-te7, ho5-jin5 leng5 ti-to7, goa2 che--nih8 peh8-gin5 gou7-pah niu2 ui5 cheng5-sia7, li2 kau3 siann5-goa7 chiong i chhu3-si2, hau7 pun2-koann giam7-si beng5-pek8, hau7-sia7 chai3 chit8-chheng niu2, bian2 gui5-hiam2 iu7 leng5 tit chit8 phoe gin5-niu2, che chiu7-si7 ho7 pian3 hok."
        ],
        [
          "老爺要白俊榮死，就將他定死罪著好，何必這樣多事？",
          "Lo2-ia5 iau3 Peh8 Chun3-eng5 si2, chiu7 chiong i teng7 si2-choe7 tioh8 ho2, ho5-pit chit-iunn7 to-su7 ?"
        ],
        [
          "〈大笑〉你有所不知，因為俊榮之妻要同我結婚，本官若將因尪婿定成死刑，外人豈不會傳說本官通姦其妻，再借公報私，救人，這對名望有關，所以本官將他死罪變為充軍罪，暗中將他處死，外界就沒惡宣傳。",
          "( toa7-chhio3 ) li2 u7 sou2 put-ti, in-ui7 Chun3-eng5 chi chhe iau3 tong5 goa2 kiat-hun, pun2-koann jiok8 chiong in ang-sai3 teng7-seng5 si2-heng5, goa7-lang5 khi2-put e7 thoan5-soeh pun2-koann thang-kan ki5 chhe, chai3 chia2-kong po3-su, kiu3-lang5, che tui3 beng5-bong7 iu2-koan, sou2-i2 pun2-koann chiong i si2-choe7 pian3 ui5 chhiong-kun choe7, am3-tiong chiong i chhu3-si2, goa7-kai3 chiu7 be7 ok soan-thoan5."
        ],
        [
          "原來如此，小人明白，照辦就是。",
          "Goan5-lai5 ji5-chhu2, sio2-lang5 beng5-pek8, chiau3 pan7 chiu7-si7."
        ],
        [
          "〈給銀，秦收起〉這你拿去，離城十里之地，有一遍黑樹林，漠水河邊將他打死，本官隨後會去驗屍，後謝當時交清。",
          "( kip gin5, Chin5 siu khi2 ) che li2 theh8--khi3, li5 siann5 chap8 li2 chi te7, u7 chit8 phian3 ou-chhiu7-na5, bou5-sui2 ho5-pinn chiong i phah-si2, pun2-koann sui5-au7 e7 khi3 giam7-si, au7-sia7 tong-si5 kau chheng."
        ],
        [
          "小人領令。〈入台〉",
          "Sio2-lang5 nia2-leng7. ( jip8 tai5 )"
        ],
        [
          "〈冷笑〉充軍不夠變一個名目，你死原在要死。",
          "( Leng2-chhio3 ) chhiong-kun put-ko3 pinn3 chit8 e5 beng5-bok8, li2 si2 goan5-chai7 iau3 si2."
        ],
        [
          "〈秦拿文憑出〉小人文憑領好，就此告辭。",
          "( Chin5 theh8 bun5-pin5 chhut ) sio2-lang5 bun5-pin5 nia2 ho2, chiu7 chhu2 ko3-si5."
        ],
        [
          "小心要緊。",
          "Sio2-sim iau3-kin2."
        ],
        [
          "阿也天呀！〈介〉原來賊知縣，假充軍為名，買收解差中途殺我夫，我要隨後救夫就是。",
          "Ah-iah thinn--a2 ! ( Kai3 ) goan5-lai5 chhat8 ti-koan7, ke2 chhiong-kun ui5-beng5, be2-siu ke2-chhe tiong-tou5 sat goa2 hu, goa2 iau3 sui5-au7 kiu3 hu chiu7-si7."
        ],
        [
          "慢走，縣老爺無令，你不能離開此地，不能走。",
          "Ban7-chau2, koan7-lo2-ia5 bu5 leng7, li2 put-leng5 li5-khui chhu2-te7, put-leng5 chau2."
        ],
        [
          "阿三精神來，為何倒在此地？",
          "A-sam cheng-sin5 lai5, ui7-ho5 to2 chai7 chhu2 te7 ?"
        ],
        [
          "啟稟老爺，月珍逃走了。",
          "Khe2-pin2 lo2-ia5, Goat8-tin to5-chau2--liau2."
        ],
        [
          "月珍逃走，快派人追捉。",
          "Goat8-tin to5-chau2, khoai3 phai3 lang5 tui-chhiok."
        ],
        [
          "當初一家正完滿，想卜上京得三元，",
          "Tong-chhou chit8-ke chiann3 oan5-boan2, siunn7 beh chiunn7 kiann tit sam-goan5,"
        ],
        [
          "中途遇害足怨嘆，知縣甲阮結大冤。",
          "Tiong-tou5 gu7-hai7 chiok oan3-than3, ti-koan7 kah goan2 kiat tai7-oan."
        ],
        [
          "哭父。〈起足踢倒榮，舉棍打榮，榮避過抓著棍〉",
          "Khau3-pe7. ( Khi2 chiok that-to2 Eng5, giah8 kun3 phah Eng5, Eng5 phiah koe3 jiau3 tioh8 kun3 )"
        ],
        [
          "解差大哥做人好，忽然變面是為河，",
          "Ke2-chhe toa7-ko cho3 lang5 ho2, hut-jian5 pian3 bin7 si7 ui5 ho5,"
        ],
        [
          "你講半路卜招顧，那窗變面動干戈。",
          "Li2 kong2 poann3-lou7 beh chiau3-kou3, nah thang pinn3-bin7 tong7 kan-ko."
        ],
        [
          "阿哖池亇招顧。〈又踢開榮，再打榮急避開又捉到棍〉",
          "An2-ni ti7 eh chiau3-kou3. ( Iu7 that khui Eng5, chai3 phah Eng5 kip phiah khui iu7 chhiok-to3 kun3 )"
        ],
        [
          "這款招顧我知影，莫非卜愛我亇命。",
          "Chit khoan2 chiau3-kou3 goa2 chai-iann2, bok8-hui beh ai3 goa2 e5 mia7."
        ],
        [
          "恁祖公靈頭池亇請，叫你著愛趕緊行。",
          "Lin2 chou2-kong leng5-thau5 ti7 eh chhiann2, kio3 li2 tioh8-ai3 koann2-kin2 kiann5."
        ],
        [
          "救人噢！",
          "Kiu3-lang5 ouh!"
        ],
        [
          "解差〈介〉阿也畜牲，你我往日無怨今日無仇，你不該毒心毒意要害我死，己然你要我的命，我便先取你亇命。",
          "Ke2-chhe ( Kai3 ) ah-iah cheng-sinn, li2 goa2 ong2-jit8 bo5 oan3 kim-jit8 bo5-siu5, li2 put-kai tok8-sim tok8-i3 iau3 hai7 goa2 si2, ki3-jian5 li2 iau3 goa2 e5 mia7, goa2 pian7 seng chhu2 li2 e5 mia7."
        ],
        [
          "慢靖，看你生做有人卞，究竟恁二亇結何怨，犯人打解差為城款，講呼我聽，我替恁週全。",
          "Ban7-chhiann2, khoann3 li2 sinn-cho3 u7 lang5-pan7, kiu3-keng3 lin2 ji7 e5 kiat ho5 oan3, hoan7-lang5 phah ke2-chhe ui7 siann2-khoan2, kong2 hou7 goa2 thiann, goa2 the3 lin2 chiu-choan5."
        ],
        [
          "大嫂有所不知，可恨解差無理，充軍半路就要將我打死，我並非死罪，他要殺人，是何道理？",
          "Toa7 so2 iu2-sou2-put-ti, kho2-hin7 ke2-chhe bo5 li2, chhiong-kun poann3-lou7 chiu7 iau3 chiong goa2 phah-si2, goa2 peng7-hui si2-choe7, i iau3 sat-jin5, si7 ho5 to7-li2 ?"
        ],
        [
          "〈看秦〉唷噢，敢不是同叔仔，你為何職權亂用，解差變做刀務手，你卜殺人是何道理？",
          "( khoann3 Chin5 ) ioh-ouh, kam2 m7 si7 tong5-chek--a2, li2 ui7-ho5 chit-koan5 loan7-iong7, ke2-chhe pian3-cho3 to-bu7-chhiu2, li2 beh sat-jin5 si7 ho5 to7-li2 ?"
        ],
        [
          "同嫂仔，我這是上司有令，下司不得不聽，縣老爺命令我兼任刀務手。",
          "Tong5 so2--a2, goa2 che si7 siong7-si u7 leng7, e7-si put-tek-put thiann, koan7-lo2-ia5 beng7-leng7 goa2 kiam-jim7 to-bu7-chhiu2."
        ],
        [
          "瞞者瞞不識，識者不可瞞，縣老爺要人亇命，筆尾劃一亇都好勢，何必都要多費精神。",
          "Moa5--chia2 moa5 put-sek, sek--chia2 put-kho2 moa5, koan7 lo2-ia5 iau3 lang5 e5 mia7, pit-boe2 oeh8 chit8-e7 to ho2-se3, ho5-pit to iau3 to hui3 cheng-sin5."
        ],
        [
          "這有原因池亇？",
          "Che u7 goan5-in ti7--eh ?"
        ],
        [
          "什麼原因，你老實說，若有半句戲言，同叔仔〈介〉同族亇有你這種惡人甲治刣，省呼別人動手，我都要你這絛命。",
          "Siann2-mih goan5-in, li2 lau2-sit8 kong2, na7 u7 poann3-ku3 hi3-gian5, tong5-chek--a2 ( Kai3 ) tong5-chok8 e5 iu2 li2 chit chiong2 ok lang5 kah ti7 thai5, seng2 hou pat8-lang5 tang7-chhiu2, goa2 to iau3 li2 chit tiau5 mia7."
        ],
        [
          "同嫂仔，刀不窗滾笑，你聽我講，知縣卜甲白俊榮亇家後結婚，若將伊殺死，豈不是亇受外界批評，因是通姦來害夫，為顧全名譽，者表面掛著充軍名，暗中命我卜甲打死。",
          "Tong5 so2--a2, to m7 thang kun2-chhio3, li2 thiann goa2 kong2, ti-koan7 beh kah Peh8 Chun3-eng5 e5 ke-au7 kiat-hun, na7 chiong i sat-si2, khi2 put-si7-tit siu7 goa7-kai3 phoe-pheng5, in si7 thang-kan lai5 hai7 hu, ui5 kou3-choan5 beng5-gu7, chiah piau2-bin7 koa3 tioh8 chhiong-kun mia5, am3-tiong beng7 goa2 beh kah phah si2."
        ],
        [
          "〈一聽大怒著秦手〉此事當真？",
          "( Chit8-thiann tai7-nou7 tioh8 Chin5 chhiu2 ) chhu2-su7 tong-chin ?"
        ],
        [
          "〈大驚〉小人不敢欺騙你。",
          "(Toa7-kiann ) sio2-lang5 m7 kann2 khi-phian3 li2."
        ],
        [
          "〈起腳踢秦倒〉可惱！可恨！",
          "( Khi2-kha that Chin5 to2 ) kho2-nau2! Kho2-hin7!"
        ],
        [
          "開言大罵死賤婢，你亇變心我無疑，",
          "Khai-gian5 tai7-me7 si2 chian7-pi7, li2 e7 pian3-sim goa2 bo5 gi5,"
        ],
        [
          "貪戀榮華愛我死，惡毒春像狐狸精。",
          "Tham-loan5 eng5-hoa5 ai3 goa2 si2, ok-tok8 chhin-chhiunn7 hou5-li5-chiann."
        ],
        [
          "通姦害夫逆天理，如今知影也未遲，",
          "Thang-kan hai7 hu gek8 thian-li2, ju5-kim chai-iann2 ia7 bi7 ti5,"
        ],
        [
          "家後變心著轉變，蝦仔卜跳愛嘆青。",
          "Ke-au7 pian3-sim tioh8 choan2-pinn3, he5-a2 beh thiau3 ai3 than3 chhinn."
        ],
        [
          "你個竟遇，使人同情，免受氣，己然知縣姦淫卜害良民，我叫阮同仔叔放你自由，暫時來去住在我亇厝內，找機會者去報仇。",
          "Li2 e5 keng2-gu7, su2 lang5 tong5-cheng5, bian2 siu7 khi3, ki3-jian5 ti-koan7 kan-im5 beh hai7 liong5-bin5, goa2 kio3 goan2 tong5-a2-chek pang3 li2 chu7-iu5, chiam7-si5 lai5-khi3 toa3 chai7 goa2 e5 chhu3-lai7, chhoe7 ki-hoe7 chia2 khi3 po3-siu5."
        ],
        [
          "咱是洋水相逢，就卜依賴你，這……",
          "Lan2 si7 pheng5-sui2 siong-hong5, chiu7 beh i-lai7 li2, che……"
        ],
        [
          "這你不免客氣，天下一家，犯難相救這是應該亇代志，〈向秦〉同叔仔，如今你當做已經甲殺死，放伊一條活命，你想如何？",
          "Che li2 m7 bian2 kheh-khi3, thian-ha7 it-ka, hoan7-lan7 siong-kiu3 che si7 eng-kai e5 tai7-chi3, ( hiong3 Chin5 ) tong5-chek--a2, ju5-kim li2 tong3-cho3 i2-keng ka7 sat-si2, pang3 i chit8 tiau5 oah8-mia7, li2-siong2 ji5-ho5 ?"
        ],
        [
          "一亇差事交賣去，知縣隨後卜來驗屍。",
          "Chit8 e5 chhai-su7 kau be7 khi3, ti-koan7 sui5-au7 beh lai5 giam7-si."
        ],
        [
          "黑樹林內野獸甚多，活人都卜拖去，死屍怎麼能的放過暝，卜驗什麼？",
          "Ou-chhiu7-na5 lai7 ia2-siu3 sim7-to, oah8-lang5 to beh thoa--khi3, si2-si choann2-mih leng5-tit pang3 koe3-mi5, beh giam7 siann2-mih ?"
        ],
        [
          "恁聽亇，來仔啦！",
          "Lin2 thiann e5, lai5--a2 lah!"
        ],
        [
          "固然奸知縣要來驗屍，應該利用此機會，殺知縣報仇。",
          "Ko2-jian5 kan ti-koan7 iau3 lai5 giam7-si, eng-kai li7-iong7 chhu2 ki-hoe7, sat ti-koan7 po3-siu5."
        ],
        [
          "有理，我甲你鬥完助，同叔仔手扣緊甲開。",
          "Iu2-li2, goa2 kah li2 tau3 oan7-chou7, tong5-chek--a2 chhiu2-khau3 kin2 kah khui."
        ],
        [
          "咱避帶亇等因。",
          "Lan2 phiah toa3--e5 tan2 in."
        ],
        [
          "俊榮，你還未死，真是謝天謝地。",
          "Chun3-eng5, li2 iau2 bi7 si2, chin si7 sia7-thinn sia7 te7."
        ],
        [
          "〈怒而將珍踢開，珍倒地〉我未死你真驚疑否，賤人無走，看刀。〈舉刀欲殺珍，珍避開拿著刀〉",
          "( Nou7 ji5 chiong Tin that khui, Tin to2-te7 ) goa2 bi7 si2 li2 chin kiann-gi5 honnh, chian7-jin5 mai3 chau2, khoann3 to. ( Giah8 to beh sat Tin, Tin phiah khui giah8 tioh8 to )"
        ],
        [
          "聰明我君變網黨，見面卜殺起發狂，",
          "Chhong-beng5 goa2 kun pian3 bong2-tong2, kinn3-bin7 beh sat khi2 hoat-kong5,"
        ],
        [
          "有事咱愛當面講，不著我死是無防。",
          "Iu2-su7 lan2 ai3 tng-bin7 kong2, m7-tioh8 goa2 si2 si7 bu5-hong5."
        ],
        [
          "賤人〈介〉阿也賤貨，你貪戀富貴要嫁知縣，為顧全名譽，假意將我發配充軍，暗中買收解差要我生命，如今你有什為可說，賤貨！〈又再舉刀欲，珍急避過，英出台又將珍踢進榮，榮即掃腳，欲刺下，珍急拿著榮刀〉",
          "Chian7-jin5 ( Kai3 ) ah-iah chian7-hoe3, li2 tham-loan5 hu3-kui3 iau3 ke3 ti-koan7, ui7 kou3-choan5 beng5-gu7, ke2-i3 chiong goa2 hoat-phoe3 chhiong-kun, am3-tiong be2-siu ke2-chhe iau3 goa2 sinn3-mia7, ju5-kim li2 u7 siann2 ui5 kho2 soeh, chian7-hoe3 ! ( Iu7 chai3 giah8 to iok8, Tin kip pi7--koe3, Eng chhut tai5 iu7 chiong Tin that chin3 Eng5, Eng5 chiah sau3-kha, iok8 chhi3-ha7, Tin kip giah8 tioh8 Eng5 to )"
        ],
        [
          "俊榮〈介〉阿也我君，奴非是敗名失節女，今會答應知縣婚事，也是要救君你亇生命，就是我獻亇美人計，那無賊首不斬，斬了頭目老吉，這是什麼道理？君你那好聰明一世綱黨一時。",
          "Chun3-eng5 ( Kai3 ) ah-iah goa2 kun, nou5 hui si7 pai7 mia5 sit-chiat lu2, kim e7 tah-eng3 ti-koan7 hun-su7, ia7 si7 iau3 kiu3 kun li2 e5 sinn3-mia7, chiu7-si7 goa2 hian3 e5 bi2-jin5-ke3, na7 bo5 chhat8-siu2 put cham2, cham2 liau2 thau5-bak8 Lo2-kiat, che si7 siann2-mih to7-li2 ? Kun li2 nah ho2 chhong-beng5 it-se3 bong2-tong2 it-si5."
        ],
        [
          "住口！〈介〉在公堂不殺，到了城外再刣，這豈不是平平要死，你會來城外是要驗我死屍，証據十足，你也想卜強辯。",
          "Chu7-khio2 ! ( Kai3 ) chai7 kong-tng5 m7 sat, kau3-liau2 siann5-goa7 chai3 thai5, che khi2 put-si7 penn5-penn5 iau3 si2, li2 e7 lai5 siann5-goa7 si7 iau3 giam7 goa2 si2-si, cheng3-ku3 chap8-chiok, li2 ia7 siunn7-beh kiong5-pian7."
        ],
        [
          "恁亇奸訐，我弄講了，再辯也無路用，好嘴甲哀求叫伊料你一條生命者著。",
          "Lin2 e5 kan-cha3, goa2 long2 kong2--liau2, chai3-pian7 ia7 bo5 lou7-eng7, ho2-chhui3 kah ai-kiu5 kio3 i jiau5 li2 chit8 tiau5 sinn3-mia7 chiah tioh8."
        ],
        [
          "你在窗血口傷人。",
          "Li2 chainn2-thang hiat-khau2 siong-lang5."
        ],
        [
          "做查某人，不窗亂亂做，打呆女人亇名譽，我替你見少，〈向榮〉卡呆也是尪婆，我看你是刣賣落，馬馬虎虎阿哖教一亇著好，人講尪婆床頭打床尾和。",
          "Cho3 cha-bou2-lang5, m7 thang loan7-loan7 cho3, phah-phainn2 lu2-jin5 e5 beng5-gu7, goa2 the3 li2 kian3-siau3, ( hiong3 Eng5 ) khah phainn2 ia7 si7 ang-po5, goa2 khoann3 li2 si7 thai5 be7 loh8, ma2-ma2 hu-hu an2-ni ka3 chit8 e5 tioh8 ho2, lang5 kong2 ang-po5 chhng5-thau5 phah chhng5-boe2 ho5."
        ],
        [
          "賤人，〈介〉阿也可惡，我今若不殺，也無面好見人。〈又要殺，珍站起將榮推開〉",
          "Chian7-jin5, ( Kai3 ) ah-iah kho2-onn3, goa2 kim na7 m7 sat, ia7 bo5 bin7 ho2 kinn3-lang5. ( Iu7 iau3 sat, Tin khia7-khi2 chiong Eng5 thui-khai )"
        ],
        [
          "慢請，君已然不能相信，這久年亇家后，要殺我，也不免呼你動手，我來自己投河一死，証明奴非失節女。〈即要投河，榮急拖著〉",
          "Ban7-chhiann2, kun ki3-jian5 put-leng5 siong-sin3, che ku2-ni5 e5 ke-au7, iau3 sat goa2, ia7 m7 bian2 hou7 li2 tang7-chhiu2, goa2 lai5 ka-ti7 tau5-ho5 it-su2, cheng3-beng5 nou5 hui sit-chiat-li2. ( Chiah iau3 tau5-ho5, Eng5 kip thoa tioh8 )"
        ],
        [
          "慢請，你要死，文秀我兒，你要留呼我。",
          "Ban7-chhiann2, li2 iau3 si2, Bun5-siu3 goa2-ji5, li2 iau3 lau5 hou7 goa2."
        ],
        [
          "〈冷笑〉大人你都不要，要此小孩何用，放手。",
          "( Leng2-chhio3 ) tai7-jin5 li2 to put-iau3, iau3 chhu2 sio2-hai5 ho5-iong7, pang3-chhiu2."
        ]
      ],
      "篇名": "孝子殺親父"
    }
  ]
}
