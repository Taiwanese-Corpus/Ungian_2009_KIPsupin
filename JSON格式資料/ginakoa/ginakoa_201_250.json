{
  "作者": "無",
  "出版年": "0",
  "出版者": "無",
  "文類": "囡仔歌",
  "書名": "臺灣閩南語囡仔歌輯錄",
  "書寫系統": "漢字",
  "資料": [
    {
      "段": [
        [
          "竹仔街彫弓箭，箭來親堂兄，親堂兄出毛蟹，毛蟹食來真好食，二府口出木屐，木屐削來真好穿，公館口飼鵁鴒，鵁鴒飼來會講會話，十三舖扑棉被，棉被蓋來真正燒，蕭隴出弓蕉，弓蕉食來粉粉粉，關帝廟出竹筍，竹筍食來真是清，番仔出牛奶，牛奶食來真臭[月+欣]，番仔出鴉片，鴉片食來離忠厚，親情朋友斷路，某囝也刣顧，見著雞想卜掠，見著人就著避，見著蕃薯芋仔下力搤。",
          "Tek-a2-ke tiau keng-chinn3, chinn3 lai5 chhin-tong5 hiann, chhin-tong5 hiann chhut mou-he7, mou-he7 chiah8 lai5 chin ho2-chiah8, ji7-hu2-khau2 chhut bak8-kia, bak8-kia siah lai5 chin ho2-chheng7, kong-koan2-khau2 chhi7 ka-leng7, ka-leng7 chhi7 lai5 e7 kong2 e7 oe7, chap8-sann phou3 phah mi7-phoe7, mi7-phoe7 kah lai5 chin-chiann3 sio, Siau-lang2 chhut kin-chio, kin-chio chiah8 lai5 hun2-hun2-hun2, Koan-te3-bio7 chhut tek-sun2, tek-sun2 chiah8 lai5 chin si7 chheng, hoan-a2 chhut gu5-leng, gu5-leng chiah8 lai5 chin chhau3-hian3, hoan-a2 chhut a-phian3, a-phian3 chiah8 lai5 li7 tiong-hio7, chhin-chiann5 peng5-iu2 tng7-lou7, bou2-kiann2 ia7 thai5 kou3, kinn3 tioh8 ke siunn7 beh liah8, kinn3 tioh8 lang5 to7 tioh8 phiah, kinn3 tioh8 han-chi5 ou7-a2 he7 lat8 iah."
        ]
      ],
      "篇名": "201. 竹仔街"
    },
    {
      "段": [
        [
          "竹篙杈，來囉咧，鹹橄欖滓卜食茶。茶未燒，來硩么，么未硩，來讀冊，冊未讀，來磨墨，墨未磨，來擔籠，籠未擔，來穿衫，衫未穿，噓呵噓哈，娶某新娘燈。",
          "Tek-ko-chhe, lai5 lo-le, kiam5-kann-na2 chiap beh chiah8-te5. Te5 boe7 sio, lai5 teh io, io boe7 teh, lai5 thak8-chheh, chheh boe7 thak8, lai5 boa5-bak8, bak8 boe7 boa5, lai5 tann lang, lang boe7 tann, lai5 chheng7 sann, sann boe7 chheng7, hu-ho-hi-ha, chhoa7-bou2 sin-niu5 teng."
        ]
      ],
      "篇名": "202. 竹篙杈"
    },
    {
      "段": [
        [
          "竹篙長長好披衫，茶甌幼幼好啉茶，頂廳請人客，下廳織布袋，扑某一下箠，害某三日呣食糜，刣豬刣羊共某會，咒誓後每若扑手會瘸。",
          "Tek-ko tng5-tng5 ho2 phi-sann, te5-au iu3-iu3 ho2 lim-te5, teng2-thiann chhiann2 lang5-kheh, e7-thiann chit pou3-te7, phah bou2 chit8-e7 chhoe5, hai7 bou2 sann jit8 m7 chiah8 moe5, thai5 ti thai5 iunn5 ka7 bou2 hoe7, chiu3-choa7 au7-pai2 na7 phah chhiu2 e7 khoe5."
        ]
      ],
      "篇名": "203. 竹篙長長"
    },
    {
      "段": [
        [
          "唏唏噓噓！刣雞請阿舅。阿舅食無了，偆一枝雞骹爪，嬰仔食無夠；走去後尾門仔禡禡哭。",
          "Si-si hi-hi! Thai5 ke chhiann2 a-ku7. A-ku7 chiah8 bo5 liau2, chhun chit8 ki ke-kha-jiau2, enn-a2 chiah8 bo5-kau3; chau2 khi3 au7-boe2-mng5-a2 ma3-ma3-khau3."
        ]
      ],
      "篇名": "204. 刣雞請阿舅"
    },
    {
      "段": [
        [
          "一天過了又一天，身軀無洗全全胜，走去溪仔洗三遍，毒死烏魚數萬千。",
          "Chit8 kang koe3 liau2 iu7 chit8 kang, sin-khu bo5 se2 choan5-choan5 sian, chau2 khi3 khe-a2 se2 sann pian3, tok8 si2 ou-hi5 sou3 ban7 chhian."
        ]
      ],
      "篇名": "205. 体惰仙"
    },
    {
      "段": [
        [
          "体惰婆，工課呣愛做，食飽去佚陶，未暗就卜倒，細囝呣愛顧，挈錢倩人抱，厝裡呣摒掃，門邊積糞埽，衫褲呣愛洗，蝨母生徦四界趖，翁氣著扑椅桌，真衰娶著体惰婆。",
          "Pin7-toann7-po5, khang-khoe3 m7-ai3 cho3, chiah8-pa2 khi3 chhit-tho5, boe7 am3 to7 beh to2, se3-kiann2 m7-ai3 kou3, theh8 chinn5 chhiann3 lang5 pho7, chhu3--nih m7 piann3-sau3, mng5-pinn chek pun3-so3, sann-khou3 m7-ai3 se2, sat-bu2 senn kah si3-ke3 so5, in ang khi3 tioh8 phah i2-toh, chin soe chhoa7 tioh8 pin7-toann7-po5."
        ]
      ],
      "篇名": "206. 体惰婆"
    },
    {
      "段": [
        [
          "我對汝，箸對箸。早睏對晏起，捌情呣捌理。讕神十八症，痟面一時起，有樣通好看，無罪堪好擬。喙笑目笑，細姨不甘指。骹來手來，大某扑死。",
          "Goa2 tui3 li2, ti7 tui3 ti7. cha2 khun3 tui3 oann3 khi2, bat cheng5 m7 bat li2. Lan7-sin5 chap8-peh cheng3, siau2-bin7 chit8-si5 khi2, u7-iunn7 thang ho2 khoann3, bo5 choe7 kham ho2 gi2. Chhui3 chhio3 bak8 chhio3, se3-i5 m7-kam chi2. Kha lai5 chhiu2 lai5, toa7-bou2 phah kau3 si2."
        ]
      ],
      "篇名": "207. 我對汝"
    },
    {
      "段": [
        [
          "阿娘阿娘我呣嫁，卜留咧樹仔骹搖小妹，後每通來嫁皇帝。",
          "A-nia5 a-nia5 goa2 m7 ke3, beh lau5 leh chhiu7-a2-kha io5 sio2-moe7, au7-pai2 thang lai5 ke3 hong5-te3."
        ]
      ],
      "篇名": "208. 我呣嫁"
    },
    {
      "段": [
        [
          "坐飛機，看天頂；坐大船，看海泳，坐火車，看風景；坐公車，錢較省，坐牛車，挽龍眼。",
          "Che7 hui-ki, khoann3 thinn-teng2; che7 toa7-chun5, khoann3 hai2-eng2, che7 hoe2-chhia, khoann3 hong-keng2; che7 kong-chhia, chinn5 khah seng2, che7 gu5-chhia, ban2 geng5-geng2."
        ]
      ],
      "篇名": "209. 坐飛機"
    },
    {
      "段": [
        [
          "杏仁茶，杏仁茶，看著警察做狗爬，甌仔摃破四五桗，掠去警察衙，雙骹跪齊齊，「大人啊！後每我呣敢賣！」",
          "Heng7-jin5-te5, heng7-jin5-te5, khoann3 tioh8 keng2-chhat cho3 kau2 pe5, au-a2 kong3 phoa3 si3 gou7 te3, liah8 khi3 keng2-chhat-ge5, siang-kha kui7 che5-che5, “tai7-jin5 ah! Au7-pai2 goa2 m7 kann2 be7!”"
        ]
      ],
      "篇名": "210. 杏仁茶（一）"
    },
    {
      "段": [
        [
          "杏仁茶，杏仁茶，見著警察矻矻爬，碗公摃破四五桗，警察掠去警察衙，叫阮雙骹跪齊齊，「大人啊！後每我呣敢賣！」",
          "Heng7-jin5-te5, heng7-jin5-te5, kinn3 tioh8 keng2-chhat khok-khok pe5, oann2-kong kong3 phoa3 si3 gou7 te3, keng2-chhat liah8 khi3 keng2-chhat-ge5, kio3 goan2 siang-kha kui7 che5-che5, “tai7-jin5 ah! Au7-pai2 goa2 m7 kann2 be7!”"
        ]
      ],
      "篇名": "211. 杏仁茶（二）"
    },
    {
      "段": [
        [
          "杏仁茶，杏仁茶，見著警察矻矻爬，碗盤磕破四五桗，警察掠來警察局，雙骹跪齊齊，「大人啊！後每呣敢賣！」",
          "Heng7-jin5-te5, heng7-jin5-te5, kinn3 tioh8 keng3-chhat khok-khok-pe5, oann2-poann5 khok phoa3 si3 gou7 te3, keng3-chhat liah8 lai5 keng3-chhat-kiok8, siang-kha kui7 che5-che5, “tai7-jin5 ah! Au7-pai2 m7 kann2 be7!”"
        ]
      ],
      "篇名": "212. 杏仁茶（三）"
    },
    {
      "段": [
        [
          "一歲兩歲手裡抱，三歲四歲塗骹趖，五歲六歲漸漸大，有時頭燒佮耳熱，七歲八歲真[敖^力]吵，一日顧伊兩枝骹，九歲十歲教針黹，驚伊四界去經絲，十一十二著扑罵，此去著來學做衫，十三十四學煮菜，一桗桌面辦會來，十五十六卜轉大，驚伊逮人去風花，十七十八做親情，一半歡喜一半驚。",
          "Chit8 hoe3 nng7 hoe3 chhiu2--nih pho7, sann hoe3 si3 hoe3 thou5-kha so5, gou7 hoe3 lak8 hoe3 chiam7-chiam7 toa7, u7-si5 thau5 sio kap hinn7 jiat8, chhit hoe3 peh hoe3 chin gau5 chha2, chit8 jit8 kou3 i nng7 ki kha, kau2 hoe3 chap8 hoe3 ka3 chiam-chi2, kiann i si3-ke3 khi3 keng-si, chap8-it chap8-ji7 tioh8 phah me7, che khi3 tioh8 lai5 oh8 cho3-sann, chap8-sann chap8-si3 oh8 chu2-chhai3, chit8 te3 toh-bin7 pan7 e7 lai5, chap8-gou7 chap8-lak8 beh tng2-toa7, kiann i toe3 lang5 khi3 hong-hoe, chap8-chhit chap8-peh cho3 chhin-chiann5, chit8-poann3 hoann-hi2 chit8-poann3 kiann."
        ]
      ],
      "篇名": "213. 育女歌（一）"
    },
    {
      "段": [
        [
          "一歲兩歲手裡抱，三歲四歲塗骹趖，生著查某無啥好，驚了別日做彪婆，五歲六歲漸漸大，有時頭燒佮耳熱，就討靈符來予掛，看著育囝真受磨，七歲八歲真[敖^力]吵，一日顧伊兩枝骹，若是呣縛就卜扑，雕琢則未做青柴，九歲十歲教針黹，驚伊四界去經絲，一日都著教唯是，有喙講徦無喙舌，十一十二著扑罵，此去著那學做衫，呣通食卜做媽，手猶呣捌挈菜籃，十三十四學煮菜，一桗棹面辦會來，別日則有好翁婿，呣學時汝就知，十五十六卜轉大，驚了逮人去風花，別日卜捀人飯碗，則未將來無收山，十七十八做親情，一半歡喜一半驚，去若有緣得人疼，爸母逮伊好名聲。",
          "Chit8 hoe3 nng7 hoe3 chhiu2--nih pho7, sann hoe3 si3 hoe3 thou5-kha so5, senn tioh8 cha-bou2 bo5 siann2 ho2, kiann liau2 pat8-jit8 cho3 pio-po5, gou7 hoe3 lak8 hoe3 chiam7-chiam7 toa7, u7-si5 thau5 sio kap hinn7 jiat8, to7 tho2 leng5-hu5 lai5 hou7 koa3, khoann3 tioh8 io-kiann2 chin siu7-boa5, chhit hoe3 peh hoe3 chin gau5 chha2, chit8 jit8 kou3 i nng7 ki kha, na7 si7 m7 pak8 to7 beh phah, tiau-tiok chiah be7 cho3 chhenn-chha5, kau2 hoe3 chap8 hoe3 ka3 chiam-chi2, kiann i si3-ke3 khi3 keng-si, chit8 jit8 to7 tioh8 ka3 ui3 si7, u7 chhui3 kong2 kah bo5 chhui3-chih8, chap8-it chap8-ji7 tioh8 phah me7, che khi3 tioh8 na2 oh8 cho3-sann, m7-thang chiah8 kau3 beh cho3 ma2, chhiu2 iau2 m7 bat theh8 chhai3-na5, chap8-sann chap8-si3 oh8 chu2-chhai3, chit8 te3 toh-bin7 pan7 e7 lai5, pat8-jit8 chiah u7 ho2 ang-sai3, m7 oh8 kau3-si5 li2 to7 chai, chap8-gou7 chap8-lak8 beh tng2-toa7, kiann liau2 toe3 lang5 khi3 hong-hoe, pat8-jit8 beh phang5 lang5 png7-oann2, chiah be7 chiong-lai5 bo5 siu-soann, chap8-chhit chap8-peh cho3 chhin-chiann5, chit8-poann3 hoann-hi2 chit8-poann3 kiann, khi3 na7 u7-ian5 tit lang5 thiann3, pe7-bu2 toe3 i ho2 mia5-siann."
        ]
      ],
      "篇名": "214. 育女歌（二）"
    },
    {
      "段": [
        [
          "初一早，初二巧，初三無通巧，初四頓頓飽，初五隔開，初六舀肥，初七七元，初八原全，初九天公生，初十有食食，十一概概，十二落屎，十三關老爺生，十四月光，十五元宵暝，十六拆燈棚。",
          "Chhoe-it cha2, chhoe-ji7 kha2, chhoe-sann bo5 thang kha2, chhoe-si3 tng3-tng3 pa2, chhoe-gou7 keh-khui, chhoe-lak8 iunn2-pui5, chhoe-chhit chhit-goan5, chhoe-peh oan5-choan5, chhoe-kau2 thinn-kong senn, chhoe-chap8 u7 chiah8-sit8, chap8-it kai3-kai3, chap8-ji7 lau3-sai2, chap8-sann Koan lo2-ia5 senn, chap8-si3 goeh8-kng, chap8-gou7 goan5-siau me5, chap8-lak8 thiah teng-penn5."
        ]
      ],
      "篇名": "215. 初一早（一）"
    },
    {
      "段": [
        [
          "初一早，初二早，初三睏徦飽，初四接神，初五隔開，初六舀肥，初七七元，初八原全，初九天公生，初十有食食，十一請囝婿，十二查某囝轉來拜，十三食泔糜仔配芥菜，十四結燈棚，十五上元暝。",
          "Chhoe-it cha2, chhoe-ji7 cha2, chhoe-sann khun3 kah pa2, chhoe-si3 chiap sin5, chhoe-gou7 keh-khui, chhoe-lak8 iunn2-pui5, chhoe-chhit chhit-goan5, chhoe-peh oan5-choan5, chhoe-kau2 thinn-kong senn, chhoe-chap8 u7 chiah8-sit8, chap8-it chhiann2 kiann2-sai3, chap8-ji7 cha-bou2-kiann2 tng2 lai5 pai3, chap8-sann chiah8 am2-moe5-a2 phoe3 koah-chhai3, chap8-si3 kat teng-penn5, chap8-gou7 siong7-goan5 me5."
        ]
      ],
      "篇名": "216. 初一早（二）"
    },
    {
      "段": [
        [
          "初一早，初二早，初三睏徦飽，初四接神，初五隔開，初六舀肥，初七七元，初八完全，初九天公生，初十有食食，十一請囝婿，十二查某囝轉來食泔糜仔配芥菜，十三關老爺生，十四搭燈棚，十五上元暝。",
          "Chhoe-it cha2, chhoe-ji7 cha2, chhoe-sann khun3 kah pa2, chhoe-si3 chiap sin5, chhoe-gou7 keh-khui, chhoe-lak8 iunn2-pui5, chhoe-chhit chhit-goan5, chhoe-peh oan5-choan5, chhoe-kau2 thinn-kong senn, chhoe-chap8 u7 chiah8-sit8, chap8-it chhiann2 kiann2-sai3, chap8-ji7 cha-bou2-kiann2 tng2 lai5 chiah8 am2-moe5-a2 phoe3 koah-chhai3, chap8-sann Koan lo2-ia5 senn, chap8-si3 tah teng-penn5, chap8-gou7 siong7-goan5 me5."
        ]
      ],
      "篇名": "217. 初一早（三）"
    },
    {
      "段": [
        [
          "初一早，初二早，初三無較巧，初四睏飽。初五糕開，初六擔肥。初七人生日。初八五榖王生日。初九天公，初十地王。十一兵，十二賊。十四搖鈴鈴，十五查某人走落宮。",
          "Chhoe-it cha2, chhoe-ji7 cha2, chhoe-sann bo5 khah kha2, chhoe-si3 khun3 kau3 pa2. Chhoe-gou7 keh-khui, chhoe-lak8 tann-pui5. Chhoe-chhit lang5 senn-jit8. Chhoe-peh gou7-kok-ong5 senn-jit8. Chhoe-kau2 thinn-kong, chhoe-chap8 te7-ong5. Chap8-it peng, chap8-ji7 chhat8. Chap8-si3 io5 leng5-leng5, chap8-gou7 cha-bou2-lang5 chau2 loh8 keng."
        ]
      ],
      "篇名": "218. 初一早（四）"
    },
    {
      "段": [
        [
          "初一早，初二巧，初三無啥巧、睏飽，初四接神，初五隔開，初六舀肥，初七七元，初八完全，初九天公生，初十有食食，十一概概，十二落屎，十三食鹹糜配芥菜，十四結燈棚，十五上元暝。",
          "Chhoe-it cha2, chhoe-ji7 kha2, chhoe-sann bo5 siann2 kha2, khun3 kau3 pa2, chhoe-si3 chiap sin5, chhoe-gou7 keh-khui, chhoe-lak8 iunn2-pui5, chhoe-chhit chhit-goan5, chhoe-peh oan5-choan5, chhoe-kau2 thinn-kong senn, chhoe-chap8 u7 chiah8-sit8, chap8-it kai3-kai3, chap8-ji7 lau3-sai2, chap8-sann chiah8 kiam5-moe5 phoe3 koah-chhai3, chap8-si3 kat teng-penn5, chap8-gou7 siong7-goan5 me5."
        ]
      ],
      "篇名": "219. 初一早（五）"
    },
    {
      "段": [
        [
          "初一早，初二早，初三睏飽，初四頓頓飽，初五隔開，初六舀肥，初七七元，初八團圓，初九天公生，初十有食食，十一概概，十二落屎，十三關老爺生，十四月光，十五元宵暝，十六拆燈棚。",
          "Chhoe-it cha2, chhoe-ji7 cha2, chhoe-sann khun3 kau3 pa2, chhoe-si3 tng3-tng3 pa2, chhoe-gou7 keh-khui, chhoe-lak8 iunn2-pui5, chhoe-chhit chhit-goan5, chhoe-peh thoan5-oan5, chhoe-kau2 thinn-kong senn, chhoe-chap8 u7 chiah8-sit8, chap8-it kai3-kai3, chap8-ji7 lau3-sai2, chap8-sann Koan lo2-ia5 senn, chap8-si3 goeh8-kng, chap8-gou7 goan5-siau me5, chap8-lak8 thiah teng-penn5."
        ]
      ],
      "篇名": "220. 初一早（六）"
    },
    {
      "段": [
        [
          "初一場，初二場，初三鳥鼠娶新娘，初四神落天，初五人隔開，初六倒水肥，初七七元，初八完全，初九天公生，初十有食食，十一請囝婿，十二查某囝轉來拜，十三食泔糜配芥菜，十四結燈彩，十五上元暝，十六相公生。",
          "Chhoe-it tiunn5, chhoe-ji7 tiunn5, chhoe-sann niau2-chhi2 chhoa7 sin-niu5, chhoe-si3 sin5 loh8 thinn, chhoe-gou7 lang5 keh-khui, chhoe-lak8 to3 chui2-pui5, chhoe-chhit chhit-goan5, chhoe-peh oan5-choan5, chhoe-kau2 thinn-kong senn, chhoe-chap8 u7 chiah8-sit8, chap8-it chhiann2 kiann2-sai3, chap8-ji7 cha-bou2-kiann2 tng2 lai5 pai3, chap8-sann chiah8 am2-moe5 phoe3 koah-chhai3, chap8-si3 kat teng-chhai2, chap8-gou7 siong7-goan5 me5, chap8-lak8 siong3-kong senn."
        ]
      ],
      "篇名": "221. 初一早（七）"
    },
    {
      "段": [
        [
          "初一早，初二早，初三睏飽，初四接神，初五隔開，初六舀肥，初七七元，初八完全，初九天公生，初十有食食，十一請囝婿，十二請查某囝轉來食泔糜配芥菜，十三關老爺生，十四月光，十五是上元暝。",
          "Chhoe-it cha2, chhoe-ji7 cha2, chhoe-sann khun3 kau3 pa2, chhoe-si3 chiap sin5, chhoe-gou7 keh-khui, chhoe-lak8 iunn2-pui5, chhoe-chhit chhit-goan5, chhoe-peh oan5-choan5, chhoe-kau2 thinn-kong senn, chhoe-chap8 u7 chiah8-sit8, chap8-it chhiann2 kiann2-sai3, chap8-ji7 chhiann2 cha-bou2-kiann2 tng2 lai5 chiah8 am2-moe5 phoe3 koah-chhai3, chap8-sann Koan lo2-ia5 senn, chap8-si3 goeh8-kng, chap8-gou7 si7 siong7-goan5 me5."
        ]
      ],
      "篇名": "222. 初一早（八）"
    },
    {
      "段": [
        [
          "刺查某刺耙耙，點火燒大伯；大伯走上山，點火燒大倌。",
          "Chhiah-cha-bou2 chhiah-pe5-pe5, tiam2-hoe2 sio toa7-peh; toa7-peh chau2 chiunn7 soann, tiam2-hoe2 sio ta-koann."
        ]
      ],
      "篇名": "223. 刺查某(一)"
    },
    {
      "段": [
        [
          "刺查某，嫁圳島，嫁無三日大腹肚，生嬰仔配菜脯。",
          "Chhiah-cha-bou2, ke3 chun3-to2, ke3 bo5 sann jit8 toa7-pak-tou2, senn enn-a2 phoe3 chhai3-pou2."
        ]
      ],
      "篇名": "224. 刺查某(二)"
    },
    {
      "段": [
        [
          "刺查某，嫁本島，嫁無三日就大腹肚，嫁無四日就做阿祖。",
          "Chhiah-cha-bou2, ke3 pun2-to2, ke3 bo5 sann jit8 to7 toa7-pak-tou2, ke3 bo5 si3 jit8 to7 cho3 a-chou2."
        ]
      ],
      "篇名": "225. 刺查某(三)"
    },
    {
      "段": [
        [
          "刺查某，嫁本島，生一个囡仔翹翹倒。",
          "Chhiah-cha-bou2, ke3 pun2-to2, senn chit8 e5 gin2-a2 khiau3-khiau3-to2."
        ]
      ],
      "篇名": "226. 刺查某(四)"
    },
    {
      "段": [
        [
          "知母菜，十八叢，菜公菜媽做媒人。做佗位？做大房。大房刣雙豬，細房刣雙羊，扑鑼扑鼓娶新娘。新娘無插花。",
          "Ti-bu2-chhai3, chap8-peh chang5, chhai3-kong chhai3-ma2 cho3 hm5-lang5. cho3 toh-ui7? Cho3 toa7-pang5. Toa7-pang5 thai5 siang ti, se3-pang5 thai5 siang iunn5, phah-lo5 phah-kou2 chhoa7 sin-niu5. Sin-niu5 bo5 chhah-hoe."
        ]
      ],
      "篇名": "227. 知母菜"
    },
    {
      "段": [
        [
          "妹妹，妹妹，汝幾歲，我十歲，新娘車，來到地，媽媽，媽媽，我無愛嫁，我卜留來做皇帝，皇帝我呣驚，警察阮阿兄，總統阮親情。",
          "Me-me, me-me, li2 kui2 hoe3, goa2 chap8 hoe3, sin-niu5-chhia, lai5 kau3 te3, ma-ma, ma-ma, goa2 bo5-ai3 ke3, goa2 beh lau5 lai5 cho3 hong5-te3, hong5-te3 goa2 m7 kiann, keng3-chhat goan2 a-hiann, chong2-thong2 goan2 chhin-chiann5."
        ]
      ],
      "篇名": "228. 妹妹汝幾歲"
    },
    {
      "段": [
        [
          "姑仔汝來，嫂仔都呣知，今年田無做、冬無收，飯篱[手+亥]韆鞦，鼎蓋水裡泅，卜買蚶，蚶厚塗，卜買肉，拄著人禁屠，卜買菜，拄著掘菜股，卜買魚，拄著風颱雨，卜買豆腐，煞生菰，卜買豆簽，爛糊糊，姑仔今年罔艱苦，蕃薯簽，罔來渡，食會落，配菜脯，等待天公有補所，予恁兄收作一千箍，刣豬刣羊來相補，予姑仔汝食徦牙仔齴齴喙吐吐。",
          "Kou--a2 li2 lai5, so2--a2 to m7 chai, kin-ni5 chhan5 bo5 cho3, tang bo5 siu, png7-le7 hainn3 chhian-chhiu, tiann2-koa3 chui2--nih siu5, beh be2 ham, ham kau7 thou5, beh be2 bah, tu2 tioh8 lang5 kim3-tou5, beh be2 chhai3, tu2 tioh8 kut8 chhai3-kou2, beh be2 hi5, tu2 tioh8 hong-thai-hou7, beh be2 tau7-hu7, soah senn-kou, beh be2 tau7-chhiam, noa7-kou5-kou5, kou--a2 kin-ni5 bong2 kan-khou2, han-chi5-chhiam, bong2 lai5 tou7, chiah8 e7 loh8, phoe3 chhai3-pou2, tan2-thai7 thinn-kong u7 pou2-sou2, hou7 lin2 hiann siu cho3 chit8-chheng khou, thai5 ti thai5 iunn5 lai5 sio pou2, hou7 kou--a2 li2 chiah8 kah ge5-a2 giang3-giang3 chhui3 thou3-thou3."
        ]
      ],
      "篇名": "229. 姑也汝來（一）"
    },
    {
      "段": [
        [
          "姑也汝來，嫂也都呣知。今年田無作，冬無收：飯篱吊韆鞦，鼎蓋水裡泅。卜買肉，肉禁屠。卜買蚶，蚶咬塗。卜買菜，拄著掘菜股。卜買魚，拄著風颱雨。卜買豆腐，爛糊糊。姑也汝今年罔艱苦。食未落去，配菜脯。等待天公有保所，予汝兄明年收成一千箍。刣豬刣羊來相補。予姑也汝食徦牙仔齴齴舌吐吐。",
          "Kou--a2 li2 lai5, so2--a2 to m7 chai. Kin-ni5 chhan5 bo5 choh, tang bo5 siu: png7-le7 tiau3 chhian-chhiu, tiann2-koa3 chui2--nih siu5. Beh be2 bah, bah kim3-tou5. Beh be2 ham, ham ka7 thou5. Beh be2 chhai3, tu2 tioh8 kut8 chhai3-kou2. Beh be2 hi5, tu2 tioh8 hong-thai-hou7. Beh be2 tau7-hu7, noa7-kou5-kou5. Kou--a2 li2 kin-ni5 bong2 kan-khou2. Chiah8 be7 loh8--khi3, phoe3 chhai3-pou2. tan2-thai7 thinn-kong u7 po2-sou2, hou7 li2 hiann me5-ni5 siu-seng5 chit8-chheng khou. thai5 ti thai5 iunn5 lai5 sio pou2. hou7 kou--a2 li2 chiah8 kah ge5-a2 giang3-giang3 chih8 thou3-thou3."
        ]
      ],
      "篇名": "230. 姑也汝來（二）"
    },
    {
      "段": [
        [
          "油炙粿，杏仁茶，看著警察做狗爬，甌仔摃破四五桗，警察掠去警察衙，大人後每呣敢賣。",
          "Iu5-chiah-koe2, heng7-jin5-te5, khoann3 tioh8 keng3-chhat cho3 kau2 pe5, au-a2 kong3 phoa3 si3 gou7 te3, keng3-chhat liah8 khi3 keng3-chhat-ge5, tai7-jin5 au7-pai2 m7 kann2 be7."
        ]
      ],
      "篇名": "231. 油炙粿"
    },
    {
      "段": [
        [
          "秀才！秀才！騎馬踉踉來。佇馬頂跋落來，跋一下真厲害。喙齒疼，糊下頦，目睭疼，糊目眉，腹肚疼，糊肚臍。嘿！疼徦真厲害。",
          "Siu3-chai5! Siu3-chai5! Khia5-be2 long7-long7 lai5. Ti7 be2 teng2 poah8--loh8-lai5, poah8 chit8-e7 chin li7-hai7. Chhui3-khi2 thiann3, kou5 e7-hai5, bak8-chiu thiann3, kou5 bak8-bai5, pak-tou2 thiann3, kou5 tou7-chai5. Heh! Thiann3 kah chin li7-hai7."
        ]
      ],
      "篇名": "232. 秀才馬頂跋落來"
    },
    {
      "段": [
        [
          "東爿出日牽紅絲，刣豬昌也[敖^力]刣豬，刣去灌水好肉色，臭聾矮仔[敖^力]剉棺柴竹，剉去十枝九枝好，曾仔諒生蝨母，生去扑結毬，虎頭兮[敖^力]掙油，掙去管管滇，進嬸[敖^力]賣麵，賣去十碗九碗了，臭骹和也[敖^力]博筊，博去十盤九盤輸，老使嬸[敖^力]做紅龜，做去大細个，刣豬泉也[敖^力]吹螺，吹去咪咪吼，豬仔緞[敖^力]剢狗，剢去狗肉芳，大面炭也[敖^力]種蔥，種去十叢九叢起，元河也[敖^力]量米，量去十頭九頭欹，老使叔[敖^力]剖篾，剖去十條九條溜，大肚毿[敖^力]反鰗鰡，掠去一籰過一籰，臭聾和尚[敖^力]飼鴨，飼去一陣過一陣，大溪舁刀仔逯娘，娘喝救人，王仔珍舁斧頭剖樹叢，剖去十叢九叢裂，賊仔偷挖壁，挖去十般九過手，王仔春[敖^力]啉酒，啉去一矸過一矸，王仔查某伊某[敖^力]哀呻。",
          "Tang-peng5 chhut jit8 khan ang5-si, Thai5-ti-chhiong--a2 gau5 thai5 ti, thai5 khi3 koan3-chui2 ho2 bah-sek, Chhau3-hinn7 E2-a2 gau5 chho3 koann-chha5-tek, chho3 khi3 chap8 ki kau2 ki ho2, Chan-a2-liong7 senn sat-bu2, senn khi3 phah-kat-kiu5, Hou2-thau5--e5 gau5 chinn3-iu5, chinn3 khi3 kong2-kong2 tinn7, Chin3-chim2 gau5 be7 mi7, be7 khi3 chap8 oann2 kau2 oann2 liau2, Chhau3-kha Ho5--a2 gau5 poah8-kiau2, poah8 khi3 chap8 poann5 kau2 poann5 su, Lau7-sai2-chim2 gau5 cho3 ang5-ku, cho3 khi3 toa7-se3 e5, Thai5-ti-choann5--a2 gau5 chhoe-le5, chhoe khi3 mi-mi-hau2, Ti-a2-toan7 gau5 tok kau2, tok khi3 kau2-bah phang, Toa7-bin7 Thoann3--a2 gau5 cheng3 chhang, cheng3 khi3 chap8 chang5 kau2 chang5 khi2, Goan5-ho5--a2 gau5 niu5 bi2, niu5 khi3 chap8 thau5 kau2 thau5 khi, Lau7-sai2-chek gau5 phoa3 bih8, phoa3 khi3 chap8 tiau5 kau2 tiau5 liu, Toa7-tou7-kiu5 gau5 peng2 hou5-liu, liah8 khi3 chit8 ak8 koe3 chit8 ak8, chhau3-hinn7 hoe5-siunn7 gau5 chhi7 ah, chhi7 khi3 chit8 tin7 koe3 chit8 tin7, Tai7-khe Gia5-to--e5 jiok in niu5, in niu5 hoah kiu3-lang5, Ong5-a2-tin gia5 pou2-thau5 phoa3 chhiu7-chang5, phoa3 khi3 chap8 chang5 kau2 chang5 lih8, chhat8-a2 thau ou2 piah, ou2 khi3 chap8 poann kau2 koe3 chhiu2, Ong5-a2-chhun gau5 lim-chiu2, lim khi3 chit8 kan koe3 chit8 kan, Ong5-a2 Cha-bou2 i bou2 gau5 ai-chhan."
        ]
      ],
      "篇名": "233. 東爿出日（一）"
    },
    {
      "段": [
        [
          "東爿出日牽紅絲，刣豬昌也[敖^力]刣豬，刣去灌水好肉色，臭聾矮仔[敖^力]剉棺柴竹，剉去十枝九枝好，曾仔諒[敖^力]生蝨母，生去扑結毬，虎頭兮[敖^力]掙油，掙去管管滇，進嬸也[敖^力]賣麵，賣去十碗九碗了，臭骹和也[敖^力]博筊，博去十盤九盤輸，漏屎嬸也[敖^力]做紅龜，做去大細个，刣豬泉也[敖^力]歕螺，歕去噁噁吼，豬仔緞[敖^力]刣狗，刣去狗肉芳，大面炭汝[敖^力]種蔥，種去十叢九叢起，元河也[敖^力]量米，量去十斗九斗欹，漏屎叔也[敖^力]剖篾，剖去十條九條溜，大肚球也[敖^力]掠鰗鰡，掠去一盒過一盒，臭聾和尚[敖^力]飼鴨，飼去一陣過一陣，大溪舁刀仔逐娘，娘喝救人，王仔珍舁斧頭剖樹叢，剖去十叢九叢裂，求汝偷挖壁，挖去十般九過手，王仔春[敖^力]啉酒，啉去一矸過一矸，王仔查某[敖^力]哀呻。",
          "Tang-peng5 chhut jit8 khan ang5-si, Thai5-ti-chhiong--a2 gau5 thai5 ti, thai5 khi3 koan3-chui2 ho2 bah-sek, Chhau3-hinn7 E2-a2 gau5 chho3 koann-chha5-tek, chho3 khi3 chap8 ki kau2 ki ho2, Chan-a2-liong7 gau5 senn sat-bu2, senn khi3 phah-kat-kiu5, Hou2-thau5--e5 gau5 chinn3-iu5, chinn3 khi3 kong2-kong2 tinn7, Chin3-chim2--a2 gau5 be7 mi7, be7 khi3 chap8 oann2 kau2 oann2 liau2, Chhau3-kha Ho5--a2 gau5 poah8-kiau2, poah8 khi3 chap8 poann5 kau2 poann5 su, Lau3-sai2-chim2--a2 gau5 cho3 ang5-ku, cho3 khi3 toa7-se3 e5, Thai5-ti-choann5--a2 gau5 pun5-le5, pun5 khi3 oh-oh-hau2, Ti-a2-toan7 gau5 thai5 kau2, thai5 khi3 kau2-bah phang, Toa7-bin7-thoann3 li2 gau5 cheng3 chhang, cheng3 khi3 chap8 chang5 kau2 chang5 khi2, Goan5-ho5--a2 gau5 niu5 bi2, niu5 khi3 chap8 tau2 kau2 tau2 khi, Lau3-sai2-chek--a2 gau5 phoa3 bih8, phoa3 khi3 chap8 tiau5 kau2 tiau5 liu, Toa7-tou7-kiu5--a2 gau5 liah8 hou5-liu, liah8 khi3 chit8 ap8 koe3 chit8 ap8, chhau3-hinn7 hoe5-siunn7 gau5 chhi7 ah, chhi7 khi3 chit8 tin7 koe3 chit8 tin7, Tai7-khe Gia5-to--e5 jiok in niu5, in niu5 hoah kiu3-lang5, Ong5-a2-tin gia5 pou2-thau5 phoa3 chhiu7-chang5, phoa3 khi3 chap8 chang5 kau2 chang5 lih8, kiu5 li2 thau ou2 piah, ou2 khi3 chap8 poann kau2 koe3 chhiu2, Ong5-a2-chhun gau5 lim-chiu2, lim khi3 chit8 kan koe3 chit8 kan, Ong5-a2 Cha-bou2 gau5 ai-chhan."
        ]
      ],
      "篇名": "234. 東爿出日（二）"
    },
    {
      "段": [
        [
          "阮阿舅，真本事，[敖^力]飼豬，[敖^力]飼牛，[敖^力]種菜，[敖^力]栽匏，無上三年久，年頭起大厝，年尾娶新婦。",
          "Goan2 a-ku7, chin pun2-su7, gau5 chhi7 ti, gau5 chhi7 gu5, gau5 cheng3 chhai3, gau5 chai pu5, bo5 chiunn7 sann ni5 ku2, ni5-thau5 khi2 toa7-chhu3, ni5-boe2 chhoa7 sin-pu7."
        ]
      ],
      "篇名": "235. 阮阿舅"
    },
    {
      "段": [
        [
          "夜婆、夜婆，[毛^火]囝[毛^火]孫來逸陶，戇狗路上慢慢趖，鳥鼠拖貓上竹篙，雞仔半天咬鶆鷂。",
          "Ia7-po5, ia7-po5, chhoa7 kiann2 chhoa7 sun lai5 chhit-tho5, gong7-kau2 lou7 siong7 ban7-ban7 so5, niau2-chhi2 thoa niau chiunn7 tek-ko, ke-a2 poann3-thinn ka7 lai7-hio7."
        ]
      ],
      "篇名": "236. 夜婆"
    },
    {
      "段": [
        [
          "阿兄娶阿嫂，阿嫂手痛挨礱，阿兄骹疼入房，房空空，好種蔥，種去三百六十叢。",
          "A-hiann chhoa7 a-so2, a-so2 chhiu2 thiann3 be7 e-lang5, a-hiann kha thiann3 be7 jip8 pang5, pang5 khang-khang, ho2 cheng3 chhang, cheng3 khi3 sann-pah lak8-chap8 chang5."
        ]
      ],
      "篇名": "237. 阿兄娶阿嫂"
    },
    {
      "段": [
        [
          "阿兵哥，錢多多，買魚買肉食逸陶，卜查某，免驚無。",
          "A-peng-ko, chinn5 to-to, be2 hi5 be2 bah chiah8 chhit-tho5, beh cha-bou2, bian2 kiann bo5."
        ]
      ],
      "篇名": "238. 阿兵哥"
    },
    {
      "段": [
        [
          "阿娘阿娘腹肚疼，夭壽查某囡仔，啥人叫汝食凊糜，阿娘阿娘同凊糜無底代，苧仔絲鉸刀尺，挈來共囡仔剸臍，夭壽查某囡仔，汝無翁無婿，生囝佗路來，監督哥仔暝暝來，一手捾弓蕉，一手捾鳳梨。",
          "A-nia5 a-nia5 pak-tou2 thiann3, iau2-siu7 cha-bou2 gin2-a2, siann2-lang5 kio3 li2 chiah8 chhin3-moe5, a-nia5 a-nia5 kang7 chhin3-moe5 bo5 ti7-tai7, te5-a2-si ka-to chhioh, theh8 lai5 ka7 gin2-a2 tng2-chai5, iau2-siu7 cha-bou2 gin2-a2, li2 bo5 ang bo5 sai3, senn kiann2 toh-lou7 lai5, kam3-tok ko--a2 me5-me5 lai5, chit8 chhiu2 koann7 kin-chio, chit8 chhiu2 koann7 ong5-lai5."
        ]
      ],
      "篇名": "239. 阿娘阿娘腹肚疼"
    },
    {
      "段": [
        [
          "阿財！阿財！佇厝頂跋落來，有喙齒，無下頦。叫司功，叫來，叫土公，扛去坮。",
          "A-chai5! A-chai5! Ti7 chhu3-teng2 poah8--loh8-lai5, u7 chhui3-khi2, bo5 e7-hai5. kio3 sai-kong, kio3 be7 lai5, kio3 thou5-kong, kng khi3 tai5."
        ]
      ],
      "篇名": "240. 阿財跋落來（一）"
    },
    {
      "段": [
        [
          "阿財！阿財！天頂跋落來，有喙齒，無下頦，有腹肚，無肚臍，叫先生，叫來，叫司功，拖去坮。",
          "A-chai5! A-chai5! Thinn-teng2 poah8--loh8-lai5, u7 chhui3-khi2, bo5 e7-hai5, u7 pak-tou2, bo5 tou7-chai5, kio3 sian-sinn, kio3 be7 lai5, kio3 sai-kong, thoa khi3 tai5."
        ]
      ],
      "篇名": "241. 阿財跋落來（二）"
    },
    {
      "段": [
        [
          "阿財！阿財！佇厝頂跋落來，有喙齒，無下頦，有腹肚，無肚臍。叫醫生，叫來，叫土公，扛去坮。",
          "A-chai5! A-chai5! Ti7 chhu3-teng2 poah8--loh8-lai5, u7 chhui3-khi2, bo5 e7-hai5, u7 pak-tou2, bo5 tou7-chai5. Kio3 i-seng, kio3 be7 lai5, kio3 thou5-kong, kng khi3 tai5."
        ]
      ],
      "篇名": "242. 阿財跋落來（三）"
    },
    {
      "段": [
        [
          "財呀財！對天頂跋落來。有目睭，無肚臍，有喙齒，無下頦；請醫生，叫來；叫土公，扛去坮。",
          "Chai5 ah Chai5! Tui3 thinn-teng2 poah8--loh8-lai5. U7 bak8-chiu, bo5 tou7-chai5, u7 chhui3-khi2, bo5 e7-hai5; chhiann2 i-seng, kio3 be7 lai5; kio3 thou5-kong, kng khi3 tai5."
        ]
      ],
      "篇名": "243. 阿財跋落來（四）"
    },
    {
      "段": [
        [
          "阿草阿草飼粉鳥，粉鳥會飛換飼雞，雞未啼，換去種蕃薯，蕃薯鬆，換學磅米麷，米麷碇矻矻，磅一下規鼎烏烙烙。",
          "A-chhau2 A-chhau2 chhi7 hun2-chiau2, hun2-chiau2 e7 poe oann7 chhi7 ke, ke be7 thi5, oann7 khi3 cheng3 han-chi5, han-chi5 be7 sang, oann7 oh8 pong7-bi2-phang, bi2-phang teng7-khok-khok, teng7 chit8-e7 kui tiann2 ou-lok-lok."
        ]
      ],
      "篇名": "244. 阿草阿草"
    },
    {
      "段": [
        [
          "阿粉！阿粉！頂仔熱滾滾，下仔賣涼粉。",
          "A-hun2! A-hun2! Teng2-a2 jiat8-kun2-kun2, e7-a2 be7 liang5-hun2."
        ]
      ],
      "篇名": "245. 阿粉"
    },
    {
      "段": [
        [
          "一兩三，阿婆去洗衫；四五六，阿婆去斗六；七八九，阿婆去海口；十十一十二，阿婆沃雨走離。",
          "Chit8 nng7 sann, a-po5 khi3 se2-sann; si3 gou7 lak8, a-po5 khi3 Tau2-lak8; chhit peh kau2, a-po5 khi3 hai2-khau2; chap8 chap8-it chap8-ji7, a-po5 ak-hou7 chau2 be7 li7."
        ]
      ],
      "篇名": "246. 阿婆也"
    },
    {
      "段": [
        [
          "阿藝倌真正媠，蛤馬蘭厚雨水，雨水濟，大埤尾出毛蟹，毛蟹趖入去，羅東出茭織，茭織真四角，滬尾出紅麴，紅麴真朱紅，三貂嶺出掠人，掠去過手，八芝蘭出掃帚，掃帚卜掃地，台北出雜細，雜細搖鈴鐺，枋寮出司功，司功卜讀經，新竹城出牛奶，牛奶真好食，大坪林出木屐，木屐好拖塗，街尾出烘爐，烘爐好炰炭，下港出雨傘，雨傘真好舁，關渡宮出大爺，大爺卜辦事，後山出舂臼，舂臼卜舂米，海裡出戇魚，戇魚卜曝脯，後街出查某，查某真有趁，媽祖官出羅漢，羅漢穿破衫，苦勞間出扁擔，扁擔卜擔甕，甕摃破，苦力叫罪過。",
          "A-ge7 koann chin-chiann3 sui2, Ka-ba2-lan2 kau7 hou7-chui2, hou7-chui2 che7, toa7-pi-boe2 chhut mou-he7, mou-he7 so5 jip8 khi3, Lo5-tong chhut ka-chi3, ka-chi3 chin si3-kak, Hou7-boe2 chhut ang5-khak, ang5-khak chin chu-ang5, Sam-tiau-nia2 chhut liah8 lang5, liah8 khi3 be7 koe3 chhiu2, Pat-chi-lan chhut sau3-chhiu2, sau3-chhiu2 beh sau3-te7, Tai5-pak chhut chap8-se3, chap8-se3 io5 leng5-liang, Pang-liau5 chhut sai-kong, sai-kong beh thak8 keng, Sin-tek siann5 chhut gu5-leng, gu5-leng chin ho2-chiah8, Toa7-penn5-na5 chhut bak8-kia, bak8-kia ho2 thoa thou5, ke-boe2 chhut hang-lou5, hang-lou5 ho2 pu5 thoann3, e7-kang2 chhut hou7-soann3, hou7-soann3 chin ho2 gia5, Kan-tau7-kiong chhut toa7-ia5, toa7-ia5 beh pan7-su7, au7-soann chhut cheng-khu7, cheng-khu7 beh cheng-bi2, hai2--nih chhut gong7-hi5, gong7-hi5 beh phak8 pou2, au7-ke chhut cha-bou2, cha-bou2 chin u7 than3, Ma2-chou2-keng chhut lo5-han3, lo5-han3 chheng7 phoa3-sann, khou2-lo5-keng chhut pinn2-tann, pinn2-tann beh tann ang3, ang3 kong3 phoa3, khou2-lat8 kio3 choe7-koa3."
        ]
      ],
      "篇名": "247. 阿藝倌（一）"
    },
    {
      "段": [
        [
          "阿藝倌真正媠，蛤馬蘭厚雨水，雨水真正濟，大埤尾出毛蟹，毛蟹爬入去，羅東出茭織，茭織真四角，滬尾出紅麴，紅麴真朱紅，三貂嶺出掠人，掠去未過手，八芝蘭出掃帚，掃帚卜掃地，臺北出雜細，雜細搖鈴鐺，枋寮出司功，司功卜讀經，新竹城出牛奶，牛奶真好食，大坪林出木屐，木屐好拖塗，街尾出烘爐，烘爐好炰炭，下港出雨傘，雨傘真好舁，關渡官出大爺，大爺卜辦事，後山出舂臼，舂臼卜舂米，海裡出戇魚，戇魚卜曝脯，後街出查某，查某真有趁，媽祖官出羅漢，羅漢穿破衫，苦勞間出扁擔，扁擔卜擔甕，甕仔摃摃破，苦力叫罪過。",
          "A-ge7 koann chin-chiann3 sui2, Ka-ba2-lan2 kau7 hou7-chui2, hou7-chui2 chin-chiann3 che7, toa7-pi-boe2 chhut mou-he7, mou-he7 pe5--jip8 khi3, Lo5-tong chhut ka-chi3, ka-chi3 chin si3-kak, Hou7-boe2 chhut ang5-khak, ang5-khak chin chu-ang5, Sam-tiau-nia2 chhut liah8 lang5, liah8 khi3 be7 koe3 chhiu2, Pat-chi-lan chhut sau3-chhiu2, sau3-chhiu2 beh sau3-te7, tai5-pak chhut chap8-se3, chap8-se3 io5 leng5-liang, Pang-liau5 chhut sai-kong, sai-kong beh thak8 keng, Sin-tek siann5 chhut gu5-leng, gu5-leng chin ho2-chiah8, Toa7-penn5-na5 chhut bak8-kia, bak8-kia ho2 thoa thou5, ke-boe2 chhut hang-lou5, hang-lou5 ho2 pu5 thoann3, e7-kang2 chhut hou7-soann3, hou7-soann3 chin ho2 gia5, Kan-tau7-kiong chhut toa7-ia5, toa7-ia5 beh pan7-su7, au7-soann chhut cheng-khu7, cheng-khu7 beh cheng-bi2, hai2--nih chhut gong7-hi5, gong7-hi5 beh phak8 pou2, au7-ke chhut cha-bou2, cha-bou2 chin u7 than3, Ma2-chou2-keng chhut lo5-han3, lo5-han3 chheng7 phoa3-sann, khou2-lo5-keng chhut pin2-tann3, pinn2-tann beh tann ang3, ang3-a2 kong3-kong3 phoa3, khou2-lat8 kio3 choe7-koa3."
        ]
      ],
      "篇名": "248. 阿藝倌（二）"
    },
    {
      "段": [
        [
          "呴呴呴，田螺炒豆腐，一碗分恁食，阮厝都猶有。",
          "Ku ku ku, chhan5-le5 chha2 tau7-hu7, chit8 oann2 pun lin2 chiah8, goan2 chhu3 to iau2 u7."
        ]
      ],
      "篇名": "249. 呴呴呴"
    },
    {
      "段": [
        [
          "戽蝦仔，戽虼蚤，三斗升，五米斗。",
          "Hou5 he5-a2, hou5 ka-chau2, sann tau2 seng, gou7 bi2-tau2."
        ]
      ],
      "篇名": "250. 戽蝦仔（一）"
    }
  ]
}
