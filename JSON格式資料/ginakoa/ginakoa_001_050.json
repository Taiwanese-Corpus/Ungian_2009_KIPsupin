{
  "作者": "無",
  "出版年": "0",
  "出版者": "無",
  "文類": "囡仔歌",
  "書名": "臺灣閩南語囡仔歌輯錄",
  "書寫系統": "漢字",
  "資料": [
    {
      "段": [
        [
          "ABC，落教的偷紐豬，紐幾隻？紐兩隻，落教的偷ou2壁，oo2幾空？Ou2兩空，落教的偷嫁翁，嫁幾个？嫁兩个，落教的偷食蝦，食幾尾？食兩尾，落教的偷印粿，印幾桗？印兩桗，落教的拜上帝，拜幾每？拜兩每，落教的去食屎。",
          "ABC, loh8-kau3--e5 thau khiu2 ti, khiu2 kui2 chiah? Khiu2 nng7 chiah, loh8-kau3--e5 thau ou2 piah, oo2 kui2 khang? Ou2 nng7 khang, loh8-kau3--e5 thau ke3-ang, ke3 kui2 e5? Ke3 nng7 e5, loh8-kau3--e5 thau chiah8 he5, chiah8 kui2 boe2? Chiah8 nng7 boe2, loh8-kau3--e5 thau tng3 koe2, tng3 kui2 te3? Tng3 nng7 te3 , loh8-kau3--e5 pai3 Siong7-te3, pai3 kui2 pai2? Pai3 nng7 pai2, loh8-kau3--e5 khi3 chiah8 sai2."
        ]
      ],
      "篇名": "1. ABC（一）"
    },
    {
      "段": [
        [
          "ABC，狗咬豬，阿公也坐飛機，跋一下冷吱吱。叫醫生，來共伊醫，醫一下骹骨大細枝，醫一下骹骨大細枝。",
          "ABC, kau2 ka7 ti, a-kong--a2 che7 hui-ki, poah8 chit8-e7 leng2-ki-ki. Kio3 i-seng, lai5 ka7 i i, i chit8-e7 kha-kut toa7-se3-ki, i chit8-e7 kha-kut toa7-se3-ki."
        ]
      ],
      "篇名": "2. ABC（二）"
    },
    {
      "段": [
        [
          "ABC，狗咬豬，阿婆也坐飛機，跋落去洗衫機。紡紡做一堆，叫醫生，來共伊醫，醫一下骹骨大細枝，醫一下骹骨大細枝。",
          "ABC, kau2 ka7 ti, a-po5--a2 che7 hui-ki, poah8 loh8 khi3 se2-sann-ki. Phang2-phang2 cho3 chit8 tui, kio3 i-seng, lai5 ka7 i i, i chit8-e7 kha-kut toa7-se3-ki, i chit8-e7 kha-kut toa7-se3-ki."
        ]
      ],
      "篇名": "3. ABC（三）"
    },
    {
      "段": [
        [
          "Do Re Mi，大頭仔拈田蠳，田蠳天頂懸，大頭仔賣肉丸，肉丸苦苦呣好食，大頭仔賣柴屐，柴屐呣好穿，大頭仔真梟行。",
          "Do Re Mi, toa7-thau5-a2 liam3 chhan5-enn, chhan5-enn thinn teng2-koan5, toa7-thau5-a2 be7 bah-oan5, bah-oan5 khou2-khou2 m7 ho2 chiah8, toa7-thau5-a2 be7 chha5-kia, chha5-kia m7 ho2 chheng7, toa7-thau5-a2 chin hiau-heng7."
        ]
      ],
      "篇名": "4. Do Re Mi"
    },
    {
      "段": [
        [
          "一个老不修，規日撚喙鬚；面斑鼻又卓，身矮頭扑毬。有水呣洗浴，衫褲穿出油；頂興管閒事，蹺喙bo5[目+夅]目睭。教囡仔做痞，紙牌挈來抽；慣唱無字曲，專講足風流。講人無影話，予人扭喙鬚；骹帛、頷管，即無面憂憂。",
          "Chit8 e5 lau7-put-siu, kui-jit8 jian2 chhui3-chhiu; bin7 pan phinn7 iu7 tok, sin e2 thau5 phah-khiu5. u7 chui2 m7 se2-ek8, sann-khou3 chheng7 chhut-iu5; teng2 heng3 koan2 eng5-su7, khiau3 chhui3 bo5 kheh bak8-chiu. Ka3 gin2-a2 cho3 phainn2, choa2-pai5 theh8 lai5 thiu; koan3 chhiunn3 bo5-ji7-khek, choan kong2 chiok hong-liu5. Kong2 lang5 bo5-iann2 oe7, hou7 lang5 khiu2 chhui3-chhiu; kha-peh8, am7-kun2, chiah bo5 bin7 iu-iu."
        ]
      ],
      "篇名": "5. 一个老不修"
    },
    {
      "段": [
        [
          "一个痞子弟，讀書展文藝，四書與五經，咿哦念最濟。上京去考試，賭博騙伊爸。考官取同名，寄信賣田地。伊爸哈哈笑，便宜凊彩賣；輸了回家來，氣死伊老爸。伊某也哭也罵，火燒籬笆。四界人齊知，臭名遍天下。",
          "Chit8 e5 phainn2 chu2-te7, thak8-chu tian2 bun5-ge7, su3-su kap ngou2-keng, i-onn liam7 choe3 che7. chiunn7-kiann khi3 kho2-chhi3, poah8-kiau2 phian3 in pe7. kho2-koann chhu2 kang7 mia5, kia3 phoe be7 chhan5-te7. In pe7 ha-ha-chhio3, pan7-gi5 chhin3-chhai2 be7; su liau2 hoe5-ka lai5, khi3 si2 in lau7-pe7. In bou2 ia7 khau3 ia7 me7, hoe2 sio li5-pa. Si3-ke3 lang5 chiau5 chai, chhau3-mia5 phian3 thian-ha7."
        ]
      ],
      "篇名": "6. 一个痞子弟"
    },
    {
      "段": [
        [
          "一个作穡的，驚熱幔棕簑，種籽敥規堆，種蕃薯，收當歸，插甘蔗，收鑼槌，做三年穡，好額徦會得落樓梯。一个作穡的真擂槌，一个作穡的真擂槌，驚熱幔棕簑，驚寒啉涼水。種籽敥規堆，出芽若芫荽；種蕃薯，收當歸，種甘蔗，收鑼槌；做三年穡，好額徦得落樓梯。",
          "Chit8 e5 choh-sit--e5, kiann joah8 moa chang-sui, cheng2-chi2 ia7 kui-tui, cheng3 han-chi5, siu tang-kui, chhah kam-chia3, siu lo5-thui5, cho3 sann ni5 sit, ho2-giah8 kah e7-tit loh8 lau5-thui. Chit8 e5 choh-sit--e5 chin lui5-thui5, chit8 e5 choh-sit--e5 chin lui5-thui5, kiann joah8 moa chang-sui, kiann koann5 lim liang5-chui2. Cheng2-chi2 ia7 kui tui, chhut-ge5 na2 ian5-sui; cheng3 han-chi5, siu tang-kui, cheng3 kam-chia3, siu lo5-thui5; cho3 sann ni5 sit, ho2-giah8 kah be7 tit loh8 lau5-thui."
        ]
      ],
      "篇名": "7. 一个作穡的真古錐"
    },
    {
      "段": [
        [
          "一个嫣頭仔兄，予某扑生驚，正月初一日，透早去拜正，褲穿長垛骹，上路侹橫行，人看真好笑，假戇假無聽，丈姆看一見，氣徦出聲，食蚶無擘殼，食肉揀硬骿，酒做一下醉，房間四界抨，好是丈姆厝，無食扑骿。",
          "Chit8 e5 ian5-tau5-a2 hiann, hou7 bou2 phah chhenn-kiann, chiann-goeh8 chhoe-it jit8, thau3-cha2 khi3 pai3-chiann, khou3 chheng7 tng5-te2 kha, chiunn7 lou7 than2-hoainn5 kiann5, lang5 khoann3 chin ho2-chhio3, ke2 gong7 ke2 bo5 thiann, tiunn7-m2 khoann3 chit8 kian3, khi3 kah be7 chhut-siann, chiah8 ham bo5 peh-khak, chiah8 bah keng2 teng7-phiann, chiu2 cho3 chit8-e7 chui3, pang5-keng si3-ke3 phiann, ho2 si7 tiunn7-m2 chhu3, bo5 teh chiah8 phah-phiann."
        ]
      ],
      "篇名": "8. 一个嫣頭仔兄"
    },
    {
      "段": [
        [
          "一兮炒米麷，二兮炒韭菜，三兮沯沯滾，四兮炒米粉，五兮五將軍，六兮六囝孫，七兮分一半，八兮梁山，九兮去做官，十兮徛咧看。扑汝千，扑汝萬，扑汝一千五百萬，羞羞羞，見笑。",
          "It--e5 chha2 bi2-phang, ji7--e5 chha2 ku2-chhai3, sann--e5 chhiang5-chhiang5-kun2, si3--e5 chha2 bi2-hun2, gou7--e5 gou7 chiong-kun, lak8--e5 lak8 kiann2-sun, chhit--e5 pun chit8-poann3, peh--e5 peh Niu5-soann, kau2--e5 khi3 cho3-koann, chap8--e5 khia7 leh khoann3. Phah li2 chheng, phah li2 ban7, phah li2 chit8-chheng gou7-pah-ban7, siu-siu-siu, be7 kian3-siau3."
        ]
      ],
      "篇名": "9. 一兮炒米麷（一）"
    },
    {
      "段": [
        [
          "一兮炒米麷，二兮炒韭菜，三兮淌淌滾，四兮炒米粉，五兮五將軍，六兮攬囝孫，七兮七蝦米，八兮爻肚綰，九兮倒蠕，十兮徛起來看。扑汝千，扑汝萬，扑汝一千過五萬，鳥鼠仔卜啁就緊啁，呣啁共汝扑啁。",
          "It--e5 chha2 bi2-phang, ji7--e5 chha2 ku2-chhai3, sann--e5 chhiang5-chhiang5-kun2, si3--e5 chha2 bi2-hun2, gou7--e5 gou7 chiong-kun, lak8--e5 lam2 kiann2-sun, chhit--e5 chhit he5-bi2, peh--e5 ha5 tou2-koann7, kau2--e5 to2 teh noa2, chap8--e5 khia7 khi2 lai5 khoann3. Phah li2 chheng, phah li2 ban7, phah li2 chit8-chheng koe3 gou7-ban7, niau2-chhi2-a2 beh chiuh to7 kin2 chiuh, m7 chiuh ka7 li2 phah kau3 chiuh."
        ]
      ],
      "篇名": "10. 一兮炒米麷（二）"
    },
    {
      "段": [
        [
          "一兮炒米麷，二兮炒韭菜，三兮淌淌滾，四兮炒米粉，五兮五將軍，六兮六囝孫，七兮分一半，八兮上山，九兮徛看，十兮火燒山，十一兮蠔仔煮麵線。",
          "It--e5 chha2 bi2-phang, ji7--e5 chha2 ku2-chhai3, sann--e5 chhiang5-chhiang5-kun2, si3--e5 chha2 bi2-hun2, gou7--e5 gou7 chiong-kun, lak8--e5 lak8 kiann2-sun, chhit--e5 pun chit8-poann3, peh--e5 peh chiunn7-soann, kau2--e5 khia7 teh khoann3, chap8--e5 hoe2-sio-soann, chap8-it--e5 o5-a2 chu2 mi7-soann3."
        ]
      ],
      "篇名": "11. 一兮炒米麷（三）"
    },
    {
      "段": [
        [
          "一兮炒米麷，二兮炒韭菜，三兮淌淌滾，四兮炒米粉，五兮關刀邊，六兮卜做官，七兮分一半，八兮徛看，九兮火燒山，十兮蠔仔煮麵線。",
          "It--e5 chha2 bi2-phang, ji7--e5 chha2 ku2-chhai3, sann--e5 chhiang5-chhiang5-kun2, si3--e5 chha2 bi2-hun2, gou7--e5 koan-to pinn, lak8--e5 beh cho3-koann, chhit--e5 pun chit8-poann3, peh--e5 khia7 teh khoann3, kau2--e5 hoe2-sio-soann , chap8--e5 o5-a2 chu2 mi7-soann3."
        ]
      ],
      "篇名": "12. 一兮炒米麷（四）"
    },
    {
      "段": [
        [
          "一兮炒米麷，二兮炒韭菜，三兮淌淌滾，四兮炒米粉，五兮五將軍，六兮卜做官，七兮徛看，八兮偆一半，九兮火燒山，十兮蠔仔煮麵線。",
          "It--e5 chha2 bi2-phang, ji7--e5 chha2 ku2-chhai3, sann--e5 chhiang5-chhiang5-kun2, si3--e5 chha2 bi2-hun2, gou7--e5 gou7 chiong-kun, lak8--e5 beh cho3-koann, chhit--e5 khia7 teh khoann3, peh--e5 chhun chit8-poann3, kau2--e5 hoe2-sio-soann , chap8--e5 o5-a2 chu2 mi7-soann3."
        ]
      ],
      "篇名": "13. 一兮炒米麷（五）"
    },
    {
      "段": [
        [
          "一兮炒米麷，二兮炒鹹菜，三兮淌淌滾，四兮炒米粉，五兮五將軍，六兮乞食孫，七兮分一半，八兮緊來看，九兮九嬸婆，十兮挵大鑼。扑汝千扑汝萬，扑汝一千空五萬。",
          "It--e5 chha2 bi2-phang, ji7--e5 chha2 kiam5-chhai3, sann--e5 chhiang5-chhiang5-kun2, si3--e5 chha2 bi2-hun2, gou7--e5 gou7 chiong-kun, lak8--e5 khit-chiah8 sun, chhit--e5 pun chit8-poann3, peh--e5 kin2 lai5 khoann3, kau2--e5 kau2 chim2-po5, chap8--e5 long3 toa7-lo5. phah li2 chheng phah li2 ban7, phah li2 chit8-chheng khong3 gou7-ban7."
        ]
      ],
      "篇名": "14. 一兮炒米麷（六）"
    },
    {
      "段": [
        [
          "一兮炒米麷，二兮炒鹹菜，三兮淌淌滾，四兮炒米粉，五兮走去睏，六兮食較穩，七兮分一半，八兮徛看，九兮流喙瀾，十兮倒蠕。扑汝千扑汝萬，扑汝一千空五萬。",
          "It--e5 chha2 bi2-phang, ji7--e5 chha2 kiam5-chhai3 , sann--e5 chhiang5-chhiang5-kun2, si3--e5 chha2 bi2-hun2, gou7--e5 chau2 khi3 khun3, lak8--e5 chiah8 khah un2, chhit--e5 pun chit8-poann3, peh--e5 khia7 teh khoann3, kau2--e5 lau5 chhui3-noa7, chap8--e5 to2 teh noa2. phah li2 chheng phah li2 ban7, phah li2 chit8-chheng khong3 gou7-ban7."
        ]
      ],
      "篇名": "15. 一兮炒米麷（七）"
    },
    {
      "段": [
        [
          "一兮炒米麷，二兮炒鹹菜，三兮淌淌滾，四兮炒米粉，五兮五將軍，六兮好囝孫，七兮分一半，八兮梁山，九兮九嬸婆，十兮挵大鑼。扑汝千，扑汝一千佫一萬。",
          "It--e5 chha2 bi2-phang, ji7--e5 chha2 kiam5-chhai3 , sann--e5 chhiang5-chhiang5-kun2, si3--e5 chha2 bi2-hun2, gou7--e5 gou7 chiong-kun, lak8--e5 ho2 kiann2-sun, chhit--e5 pun chit8-poann3, peh--e5 peh Niu5-soann, kau2--e5 kau2 chim2-po5, chap8--e5 long3 toa7-lo5. phah li2 chheng, phah li2 chit8-chheng koh chit8-ban7."
        ]
      ],
      "篇名": "16. 一兮炒米麷（八）"
    },
    {
      "段": [
        [
          "一兮炒米麷，二兮炒米粉，三兮淌淌滾，四兮炒米粉，五兮炒蝦米，六兮去做官，七兮分一半，八兮倒看，九兮火燒山，十兮蠔仔煮麵線。扑汝千，扑汝一千佫一萬。",
          "It--e5 chha2 bi2-phang, ji7--e5 chha2 bi2-hun2, sann--e5 chhiang5-chhiang5-kun2, si3--e5 chha2 bi2-hun2, gou7--e5 chha2 he5-bi2, lak8--e5 khi3 cho3-koann, chhit--e5 pun chit8-poann3, peh--e5 to2 teh khoann3, kau2--e5 hoe2-sio-soann, chap8--e5 o5-a2 chu2 mi7-soann3. phah li2 chheng, phah li2 chit8-chheng koh chit8-ban7."
        ]
      ],
      "篇名": "17. 一兮炒米麷（九）"
    },
    {
      "段": [
        [
          "一兮炒米麷，二兮炒韭菜，三兮淌淌滾，四兮炒米粉。五兮五將軍，六兮乞食孫，七兮蠔仔飼麵線，八兮講伊卜分一半，九兮九嬸婆，十兮挵大鑼。扑汝千扑汝萬，扑汝一千空五萬，羞羞羞見笑，猜輸呣甘願，爽輸起痚痀，呣甘願起痚痀，我卜來去投老師，投老師。",
          "It--e5 chha2 bi2-phang, ji7--e5 chha2 ku2-chhai3, sann--e5 chhiang5-chhiang5-kun2, si3--e5 chha2 bi2-hun2. gou7--e5 gou7 chiong-kun, lak8--e5 khit-chiah8 sun, chhit--e5 o5-a2 chhi7 mi7-soann3, peh--e5 kong2 i beh pun chit8-poann3, kau2--e5 kau2 chim2-po5, chap8--e5 long3 toa7-lo5. phah li2 chheng phah li2 ban7, phah li2 chit8-chheng khong3 gou7-ban7, siu-siu-siu be7 kian3-siau3, ioh su m7 kam-goan7, sng2 su khi2 he-ku, m7 kam-goan7 khi2 he-ku, goa2 beh lai5 khi3 tau5 lau7-su, tau5 lau7-su."
        ]
      ],
      "篇名": "18. 一兮炒米麷（十）"
    },
    {
      "段": [
        [
          "一兮炒米麷，二兮炒韭菜，三兮淌淌滾，四兮炒米粉，五兮五將軍，六兮六囝孫，七兮分一半，（汝一半，我一半，無夠看，無夠看，）八兮羅山，九兮九嬸婆，十兮挵大鑼，十一兮歕鼓吹，十二兮賣豆花，（豆花車倒擔，西瓜兩角半，）十三兮倒汽水，十四兮真枵鬼，十五兮燒火炭，十六兮呣敢看，（呣敢看，呣敢看，）十七兮走去看，十八兮燒一半，十九兮挲紅圓，二十趁大錢。",
          "It--e5 chha2 bi2-phang, ji7--e5 chha2 ku2-chhai3, sann--e5 chhiang5-chhiang5-kun2, si3--e5 chha2 bi2-hun2, gou7--e5 gou7 chiong-kun, lak8--e5 lak8 kiann2-sun, chhit--e5 pun chit8-poann3, (li2 chit8-poann3, goa2 chit8-poann3, bo5-kau3 khoann3, bo5-kau3 khoann3,) peh--e5 peh lo5-san, kau2--e5 kau2 chim2-po5, chap8--e5 long3 toa7-lo5, chap8-it--e5 pun5 kou2-chhoe, chap8-ji7--e5 be7 tau7-hoe, (tau7-hoe chhia-to2-tann3, si-koe nng7 kak poann3,) chap8-sann--e5 to3 khi3-chui2, chap8-si3--e5 chin iau-kui2, chap8-gou7--e5 sio hoe2-thoann3, chap8-lak8--e5 m7 kann2 khoann3, (m7 kann2 khoann3, m7 kann2 khoann3,) chap8-chhit--e5 chau2 khi3 khoann3, chap8-peh--e5 sio chit8-poann3, chap8-kau2--e5 so ang5-inn5, ji7-chap8 than3 toa7-chinn5."
        ]
      ],
      "篇名": "19. 一兮炒米麷（十一）"
    },
    {
      "段": [
        [
          "一兩三，唉唷揭扁擔；四五六，唉唷扑磟碡；七八九，唉唷車糞斗；烏貓烏狗拖咧走。",
          "Chit8 nng7 sann, aih-ioh gia5 pinn2-tann; si3 gou7 lak8, aih-ioh phah lak8-tak8; chhit peh kau2, aih-ioh chhia-pun3-tau2; ou-niau ou-kau2 thoa leh chau2."
        ]
      ],
      "篇名": "20. 一兩三"
    },
    {
      "段": [
        [
          "一兩三四，囡仔人褪徹無代誌，土地公伯也來保庇。",
          "Chit8 nng7 sann si3, gin2-a2-lang5 thng3-theh bo5 tai7-chi3, thou2-ti7-kong peh--a2 lai5 po2-pi3."
        ]
      ],
      "篇名": "21. 一兩三四"
    },
    {
      "段": [
        [
          "一枝竹仔秀秀好披紗，三桗茶甌金金好啉茶；頭前廳請人客，後壁廳扑布冊，扑某一下箠，害某三頓呣食糜；緊緊入來陪，後每扑某手會瘸，捀香爐，咒重誓，後回扑某手會爛；跪踏枋，平正事，供某洗骹帛人人有。",
          "Chit8 ki tek-a2 siu3-siu3 ho2 phi-se, sann te3 te5-au kim-kim ho2 lim-te5; thau5-cheng5-thiann chhiann2 lang5-kheh, au7-piah-thiann phah pou3-chheh, phah bou2 chit8-e7 chhoe5, hai7 bou2 sann-tng3 m7 chiah8 moe5; kin2-kin2 jip8 lai5 poe5, au7-pai2 phah bou2 chhiu2 e7 khoe5, phang5 hiunn-lou5, chiu3 tang7-se3, au7-hoe5 phah bou2 chhiu2 e7 noa7; kui7 tah8-pang, penn5 cheng3-su7, ka7 bou2 se2 kha-peh8 lang5-lang5 u7."
        ]
      ],
      "篇名": "22. 一枝竹仔秀秀好披紗"
    },
    {
      "段": [
        [
          "一放雞，二放鴨，三分開，四相疊，五搭胸，六扑手，七圓纏，八摸鼻，九抱耳，十食起。",
          "It pang3 ke, ji7 pang3 ah, sann hun-khui, si3 sio-thah8, gou7 tah-heng, lak8 phah-chhiu2, chhit inn5-tinn5, peh bong phinn7, kau2 pho7 hinn7, chap8 chiah8 khi2."
        ]
      ],
      "篇名": "23. 一放雞（一）"
    },
    {
      "段": [
        [
          "一放雞，二放鴨，三分開，四做堆，五搭胸，六扑手，七紡紗，八摸鼻，九扭耳，十抾起。",
          "It pang3 ke, ji7 pang3 ah, sann hun-khui, si3 cho3-tui, gou7 tah-heng, lak8 phah-chhiu2, chhit phang2-se, peh bong phinn7, kau2 giu2 hinn7, chap8 khioh khi2."
        ]
      ],
      "篇名": "24. 一放雞（二）"
    },
    {
      "段": [
        [
          "一放雞，二放鴨，三分開，四相疊，五搭胸，六扑手，七圍牆，八摸鼻，九拎耳，十扑骹，十一摸塗骹，十二攏總捎。",
          "It pang3 ke, ji7 pang3 ah, sann hun-khui, si3 sio-thah8, gou7 tah-heng, lak8 phah-chhiu2, chhit ui5-chhiunn5, peh bong phinn7, kau2 leng hinn7, chap8 phah kha, chap8-it bong thou5-kha, chap8-ji7 long2-chong2 sa."
        ]
      ],
      "篇名": "25. 一放雞（三）"
    },
    {
      "段": [
        [
          "一放雞，二放鴨，三分開，四相疊，五搭胸，六扑手，七紡紗，八摸鼻，九咬耳，十摸骹，十一摸塗骹，十二攏總捎。",
          "It pang3 ke, ji7 pang3 ah, sann hun-khui, si3 sio-thah8, gou7 tah-heng, lak8 phah-chhiu2, chhit phang2-se, peh bong phinn7, kau2 ka7 hinn7, chap8 bong kha, chap8-it bong thou5-kha, chap8-ji7 long2-chong2 sa."
        ]
      ],
      "篇名": "26. 一放雞（四）"
    },
    {
      "段": [
        [
          "一年兮悾悾，二年兮孫悟空，三年兮吐劍光，四年兮愛膨脝，五年兮上帝公，六年兮閻羅王，閻羅王。",
          "It-ni5--e5 khong-khong, ji7-ni5--e5 Sun Ngou7-khong, sann-ni5--e5 thou3 kiam3-kong, si3-ni5--e5 ai3 phong3-hong, gou7-ni5--e5 Siong7-te3-kong, lak8-ni5--e5 Giam5-lo5-ong5, Giam5-lo5-ong5."
        ]
      ],
      "篇名": "27. 一年兮悾悾"
    },
    {
      "段": [
        [
          "一年仔糋箍[食+氐]，二年仔擔去賣，三年仔買一垛，四年仔枵鬼癠，五年仔跋落屎礐仔底，六年仔抾起來洗，洗啊洗，洗著汝的尻川[卑+頁]。",
          "It-ni5-a2 chinn3 khou-te, ji7-ni5-a2 tann khi3 be7, sann-ni5-a2 be2 chit8 te3, si3-ni5-a2 iau-kui2 che2, gou7-ni5-a2 poah8 loh8 sai2-hak8-a2 te2, lak8-ni5-a2 khioh khi2 lai5 se2, se2 ah se2, se2 tioh8 li2 e5 kha-chhng-phoe2."
        ]
      ],
      "篇名": "28. 一年仔糋箍[食+氐]"
    },
    {
      "段": [
        [
          "一是一鳳亭，二是二府口，三是三元巷，四是四妓巷，五是五全境，六是六吉巷，七是七娘宮，八是八吉境，九是九屎巷，十是十厝巷。",
          "It si7 it hong7-teng5, ji7 si7 ji7-hu2-khau2, sann si7 sam-goan5-hang7, si3 si7 si3-ki-hang7, gou7 si7 gou7-choan5-keng2, lak8 si7 lak8-kiat-hang7, chhit si7 chhit-niu5-keng, peh si7 peh-kiat-keng2, kau2 si7 kau2-sai2-hang7, chap8 si7 chap8-chhu3-hang7."
        ]
      ],
      "篇名": "29. 一是一鳳亭"
    },
    {
      "段": [
        [
          "一陣鳥仔白溜溜，一條大路透福州，福州查某[敖^力]扑球，扑起有花佮有紐，諒叔也[敖^力]激酒，激去真正厚，豬哥奔也[敖^力]掠鱟，掠去一个佫一个，鳥鼠緞也[敖^力]擘蝦，擘去一尾佫一尾，桌嬸也展伊[敖^力]炊粿，炊去一床佫一床，拄著箭仔亂使鑽，愛食呣敢說，街頭走巷仔尾，假無意，假點火，一手掀籠床，一手偷挈粿，一桗挈食，一桗紮佇大盤尾，燒一下臭焦佮著火，逐家笑徦歪喙[卑+頁]。",
          "Chit8 tin7 chiau2-a2 peh8-liu-liu, chit8 tiau5 toa7-lou7 thang3 Hok-chiu, Hok-chiu cha-bou2 gau5 phah-kiu5, phah khi2 u7 hoe kap u7 liu2, Liong7 chek--a2 gau5 kek-chiu2, kek khi3 chin-chiann3 kau7, ti-ko Pun--a2 gau5 liah8 hau7, liah8 khi3 chit8 e5 koh chit8 e5, niau2-chhi2 Toan7--a2 gau5 peh he5, peh khi3 chit8 boe2 koh chit8 boe2, Toh-chim2--a2 tian2 i gau5 chhoe-koe2, chhoe khi3 chit8 sng5 koh chit8 sng5, tu2 tioh8 chinn3-a2 loan7 sai2 chng3, ai3 chiah8 m7 kann2 kong2, ke-thau5 chau2 kau3 hang7-a2-boe2, ke2 bo5-i3, ke2 tiam2-hoe2, chit8 chhiu2 hian lang-sng5, chit8 chhiu2 thau theh8 koe2, chit8 te3 theh8 teh chiah8, chit8 te3 chah ti7 toa7-poann5 boe2, sio chit8-e7 chhau3-ta kap toh8-hoe2, tak8-ke chhio3 kah oai chhui3-phoe2."
        ]
      ],
      "篇名": "30. 一陣鳥仔白溜溜（一）"
    },
    {
      "段": [
        [
          "一陣鳥仔白溜溜，一條大路透福州，福州查某[敖^力]扑球，扑起有花佮有紐，讓叔也[敖^力]激酒，激去真正厚，豬哥潘也[敖^力]掠鱟，掠去一个佫一个，鳥鼠緞也[敖^力]擘蝦，擘去一尾佫一尾，桌嬸也[敖^力]炊粿，炊去一床佫一床，拄著箭仔亂使鑽，愛食呣敢說，街頭走巷仔尾，假無意，假點火，一手掠籠床，一手偷挈粿，一桗挈食，一桗擛佇大盤尾，燒一下臭焦佮著火，逐家笑徦歪喙[卑+頁]。",
          "Chit8 tin7 chiau2-a2 peh8-liu-liu, chit8 tiau5 toa7-lou7 thang3 Hok-chiu, Hok-chiu cha-bou2 gau5 phah-kiu5, phah khi2 u7 hoe kap u7 liu2, Niu7 chek--a2 gau5 kek-chiu2, kek khi3 chin-chiann3 kau7, ti-ko Phoann--a2 gau5 liah8 hau7, liah8 khi3 chit8 e5 koh chit8 e5, niau2-chhi2 Toan7--a2 gau5 peh he5, peh khi3 chit8 boe2 koh chit8 boe2, Toh-chim2--a2 gau5 chhoe-koe2, chhoe khi3 chit8 sng5 koh chit8 sng5, tu2 tioh8 chinn3-a2 loan7 sai2 chng3, ai3 chiah8 m7 kann2 kong2, ke-thau5 chau2 kau3 hang7-a2-boe2, ke2 bo5-i3, ke2 tiam2-hoe2, chit8 chhiu2 liah8 lang-sng5, chit8 chhiu2 thau theh8 koe2, chit8 te3 theh8 teh chiah8, chit8 te3 chhang3 ti7 toa7-poann5 boe2, sio chit8-e7 chhau3-ta kap toh8-hoe2, tak8-ke chhio3 kah oai chhui3-phoe2."
        ]
      ],
      "篇名": "31. 一陣鳥仔白溜溜（二）"
    },
    {
      "段": [
        [
          "一陣鳥仔白蒼蒼，飛過廈門透廣東，廣東查某[敖^力]扑球，扑起有花佮有紐，興起戇也會激酒，激去厚厚厚，豬哥奔也會掠鱟，掠去一个佫一个，瘸手贊也會擘蝦，擘去一尾佫一尾，廍尾清也會炊粿，炊去一床佫一床，目閃[敖^力]煮蕃薯糖，煮去十桗九桗紅，童乩芋也會假童，假去有紲扑，周仔火會飼鴨，飼去十隻九隻烏，傀儡也[敖^力]搶孤，搶去一盞佫一盞，大戇和會相偃，偃去頭蕠蕠，細勳也會相輸，相輸贏贏贏，宗鏡也[敖^力]做呈，做去一張佫一張，廟公吉也[敖^力]燒香，燒去一枝佫一枝，文竹也[敖^力]刣豬，刣去一隻佫一隻，賊仔劉[敖^力]挖壁，挖去一肝寒，左營人[敖^力]做田。",
          "Chit8 tin7 chiau2-a2 peh8-chhang-chhang, poe koe3 E7-mng5 thang3 Kng2-tang, Kng2-tang cha-bou2 gau5 phah-kiu5, phah khi2 u7 hoe kap u7 liu2, heng3 khi2 Gong7--a2 e7 kek-chiu2, kek khi3 kau7-kau7-kau7, ti-ko Pun--a2 e7 liah8 hau7, liah8 khi3 chit8 e5 koh chit8 e5, khoe5-chhiu2 Chan7--a2 e7 peh he5, peh khi3 chit8 boe2 koh chit8 boe2, pho7-boe2 Chheng--a2 e7 chhoe-koe2, chhoe khi3 chit8 sng5 koh chit8 sng5, Bak8-siam2 gau5 chu2 han-chi5 thng5, chu2 khi3 chap8 te3 kau2 te3 ang5, tang5-ki ou7-a2 e7 ke2-tang5, ke2 khi3 u7 soa3-phah, Chiu-a2-Hoe2 e7 chhi7 ah, chhi7 khi3 chap8 chiah kau2 chiah ou, ka-le2-a2 gau5 chhiunn2-kou, chhiunn2 khi3 chit8 choann2 koh chit8 choann2, Toa7-gong7-ho5 e7 sio-ian2, ian2 khi3 thau5 ju5-ju5, Se3-hun--a2 e7 sio-su, sio-su iann5-iann5-iann5, Chong-kiann3--a2 gau5 cho3 tiann5, cho3 khi3 chit8 tiunn koh chit8 tiunn, bio7-kong Kiat--a2 gau5 sio-hiunn, sio khi3 chit8 ki koh chit8 ki, Bun5-tek--a2 gau5 thai5 ti, thai5 khi3 chit8 chiah koh chit8 chiah, Chhat8-a2-lau5 gau5 ou2 piah, ou2 khi3 chit8 koann-han5, Cho2-iann5 lang5 gau5 choh-chhan5."
        ]
      ],
      "篇名": "32. 一陣鳥仔白溜溜（三）"
    },
    {
      "段": [
        [
          "人插花，汝插草；人抱嬰，汝抱狗；人坐轎，汝坐畚斗；人睏紅眠床，汝睏屎礐仔口。",
          "Lang5 chhah-hoe, li2 chhah-chhau2; lang5 pho7 enn, li2 pho7 kau2; lang5 che7 kio7, li2 che7 pun3-tau2; lang5 khun3 ang5-bin5-chhng5, li2 khun3 sai2-hak8-a2 khau2."
        ]
      ],
      "篇名": "33. 人插花（一）"
    },
    {
      "段": [
        [
          "人插花，伊插草；人抱嬰，伊抱狗；人未嫁，伊先走；人坐轎，伊坐畚斗；人睏紅眠床，伊睏屎礐仔口。",
          "Lang5 chhah-hoe, i chhah-chhau2; lang5 pho7 enn, i pho7 kau2; lang5 boe7 ke3, i seng chau2; lang5 che7 kio7, i che7 pun3-tau2; lang5 khun3 ang5-bin5-chhng5, i khun3 sai2-hak8-a2 khau2."
        ]
      ],
      "篇名": "34. 人插花（二）"
    },
    {
      "段": [
        [
          "人插花，汝插草；人刣豬，汝刣狗；人食，汝吼；人坐船，汝坐畚斗；人睏紅眠床，汝睏屎礐仔口，人坐紅頂四轎，汝捾包袱仔逮人走。",
          "Lang5 chhah-hoe, li2 chhah-chhau2; lang5 thai5 ti, li2 thai5 kau2; lang5 teh chiah8, li2 teh hau2; lang5 che7 chun5, li2 che7 pun3-tau2; lang5 khun3 ang5-bin5-chhng5, li2 khun3 sai2-hak8-a2 khau2, lang5 che7 ang5-teng2 si3-kio7, li2 koann7 pau-hok-a2 toe3 lang5 chau2."
        ]
      ],
      "篇名": "35. 人插花（三）"
    },
    {
      "段": [
        [
          "一鼠做頭名，二牛駛犁兄，三虎山崎，四兔遊京城，五龍皇帝命，六蛇予人驚，七馬跑兵營，八羊食草嶺，九猴樹頭，十雞啼三聲，十一狗顧門埕，十二豬真好命。",
          "It chhu2 cho3 thau5-mia5, ji7 gu5 sai2 le5-hiann, sann hou2 peh soann-kia7, si3 thou3 iu5 kiann-siann5, gou7 leng5 hong5-te3-mia7, lak8 choa5 hou7 lang5 kiann, chhit be2 phau2 peng-iann5, peh iunn5 chiah8 chhau2-nia2, kau2 kau5 peh chhiu7-thau5, chap8 ke thi5 sann siann, chap8-it kau2 kou3 mng5-tiann5, chap8-ji7 ti chin ho2-mia7."
        ]
      ],
      "篇名": "36. 十二生相歌（一）"
    },
    {
      "段": [
        [
          "一鼠做頭名，二牛駛犁兄，三虎山崎，四兔遊京城，五龍皇帝命，六蛇予人驚，七馬跑兵營，八羊食草嶺，九猴樹頭，十雞啼三聲，十一狗吠火車，十二豬真好命。",
          "It chhu2 cho3 thau5-mia5, ji7 gu5 sai2 le5-hiann, sann hou2 peh soann-kia7, si3 thou3 iu5 kiann-siann5, gou7 leng5 hong5-te3-mia7, lak8 choa5 hou7 lang5 kiann, chhit be2 phau2 peng-iann5, peh iunn5 chiah8 chhau2-nia2, kau2 kau5 peh chhiu7-thau5, chap8 ke thi5 sann siann, chap8-it kau2 pui7 hoe2-chhia, chap8-ji7 ti chin ho2-mia7."
        ]
      ],
      "篇名": "37. 十二生相歌（二）"
    },
    {
      "段": [
        [
          "一鼠賊仔名，二牛駛犁兄，三虎山崎，四兔遊東京，五龍皇帝命，六蛇予人驚，七馬跑兵營，八羊食草嶺，九猴樹頭，十雞啼三聲，十一狗吠火車，十二豬菜刀命。",
          "It chhu2 chhat8-a2 mia5, ji7 gu5 sai2 le5-hiann, sann hou2 peh soann-kia7, si3 thou3 iu5 Tang-kiann, gou7 leng5 hong5-te3-mia7, lak8 choa5 hou7 lang5 kiann, chhit be2 phau2 peng-iann5, peh iunn5 chiah8 chhau2-nia2, kau2 kau5 peh chhiu7-thau5, chap8 ke thi5 sann siann, chap8-it kau2 pui7 hoe2-chhia, chap8-ji7 ti chhai3-to-mia7."
        ]
      ],
      "篇名": "38. 十二生相歌（三）"
    },
    {
      "段": [
        [
          "一鼠賊仔命，二牛駛犁兄，三虎山坪，四兔遊京城，五龍皇帝命，六蛇通人驚，七馬步兵營，八羊食草命，九猴樹頭，十雞啼三聲，十一狗吠契兄，十二豬菜刀仔命。",
          "It chhu2 chhat8-a2-mia7, ji7 gu5 sai2 le5-hiann, sann hou2 peh soann-phiann5, si3 thou3 iu5 kiann-siann5, gou7 leng5 hong5-te3-mia7, lak8 choa5 thong lang5 kiann, chhit be2 pou7 peng-iann5, peh iunn5 chiah8-chhau2-mia7, kau2 kau5 peh chhiu7-thau5, chap8 ke thi5 sann siann, chap8-it kau2 pui7 kheh-hiann, chap8-ji7 ti chhai3-to-a2-mia7."
        ]
      ],
      "篇名": "39. 十二生相歌（四）"
    },
    {
      "段": [
        [
          "一鼠咬棉被，二牛上喫虧，三虎發王威，四兔覕塗堆，五龍起風雷，六蛇愛咬雞，七馬跑若飛，八羊會曉跪，九猴獻樹尾，十雞天門開，十一狗見賊追，十二豬垃圾肥。",
          "It chhu2 ka7 mi7-phoe7, ji7 gu5 siong7 chiah8-khui, sann hou2 hoat ong5-ui, si3 thou3 bih thou5-tui, gou7 leng5 khi2 hong-lui5, lak8 choa5 ai3 ka7 ke, chhit be2 phau2 na2 poe, peh iunn5 e7-hiau2 kui7, kau2 kau5 hian3 chhiu7-boe2, chap8 ke thinn-mng5 khui, chap8-it kau2 kinn3 chhat8 tui, chap8-ji7 ti pun3-so3 pui5."
        ]
      ],
      "篇名": "40. 十二生相歌（五）"
    },
    {
      "段": [
        [
          "七月初七七娘生，牛郎織女卜相見；保庇阮，好針黹，嫁好翁，[敖^力]趁錢；別日若好額，則來答謝天。",
          "Chhit-goeh8 chhoe-chhit Chhit-niu5 senn, Gu5-long5 Chit-lu2 beh sio-kinn3; po2-pi3 goan2, ho2 chiam-chi2, ke3 ho2-ang, gau5 than3-chinn5; pat8-jit8 na7 ho2-giah8, chiah lai5 tap-sia7 thinn."
        ]
      ],
      "篇名": "41. 七月初七七娘生"
    },
    {
      "段": [
        [
          "七里香，蹣過墻，緊緊寫批去予娘：叫娘豎視，叫娘看人，恁厝兄嫂濟，愛撓人。赤米沙，講風颱，您厝家風我都知，食恁飯，落喙齒，抹恁油，頭禿晶；豎恁大房骹生蟲，睏恁一對繡枕死雙人。",
          "Chhit-li2-phang, poann5 koe3 chhiunn5, kin2-kin2 sia2-phoe khi3 hou7 niu5: kio3 niu5 mai3 khia7-si7, kio3 niu5 mai3 khoann3 lang5, lin2 chhu3 hiann-so2 che7, ai3 jiau3 lang5. Chhiah-bi2-soa, kong2 hong-thai, lin2 chhu3 ka-hong goa2 to chai, chiah8 lin2 png7, lak chhui3-khi2, boah lin2 iu5, thau5 thut-chinn; khia7 lin2 toa7-pang5 kha senn thang5, khun3 lin2 chit8 tui3 siu3-chim2 si2 siang-lang5."
        ]
      ],
      "篇名": "42. 七里香"
    },
    {
      "段": [
        [
          "七星弄八星，草蜢弄田蠳，姑嫂逸陶兩三更，叫爸叫母開後門。後門三角窗，一叢桃花滿樹紅，蟋蟀仔擔籠燈，鳥鼠仔放大銃，鮫魶做公祖，水蛙扛轎目睭吐，拄著四嬸婆仔食一碗白米飯，配鹹魚脯。魚脯芳，儉錢買雞公，雞公一个一个大，儉錢買肚綰，肚綰畫花紋，叫恁姊仔去等船，等無船，等著一陣查某囡仔群，梳大頭鬃留燕尾，舁白扇，使目尾，舁薰吹，托燈火，一个作孽囡仔上樹仔尾，溜骹帛，換粉粿。",
          "Chhit-chhenn lang7 peh-chhenn, chhau2-meh8 lang7 chhan5-enn, kou so2 chhit-tho5 nng7 sann kenn, kio3 pe7 kio3 bu2 khui au7-mng5. Au7-mng5 sann-kak-thang, chit8 chang5 tho5-hoe moa2 chhiu7 ang5, sih-sut-a2 tann liong5-teng, niau2-chhi2-a2 pang3 toa7-chheng3, ga7-lah cho3 kong-chou2, chui2-ke kng kio7 bak8-chiu thou3, tu2 tioh8 si3-chim2-po5--a2 chiah8 chit8 oann2 peh8-bi2-png7, phoe3 kiam5-hi5-pou2. hi5-pou2 phang, khiam7-chinn5 be2 ke-kang, ke-kang chit8 e5 chit8 e5 toa7, khiam7-chinn5 be2 tou2-koann7, tou2-koann7 oe7 hoe-bun5, kio3 lin2 chi2--a2 khi3 tan2 chun5, tan2 bo5 chun5, tan2 tioh8 chit8 tin7 cha-bou2 gin2-a2-kun5, se toa7-thau5-chang lau5 inn3-boe2, giah8 peh8-sinn3, sai2 bak8-boe2, giah8 hun-chhoe, thuh teng-hoe2, chit8 e5 cho3-giat8 gin2-a2 peh chiunn7 chhiu7-a2 boe2, liu kha-peh8, oann7 hun2-koe2."
        ]
      ],
      "篇名": "43. 七星弄八星"
    },
    {
      "段": [
        [
          "八歲籬笆，九歲予狗咬，十歲落棺柴，十一死著，十二包草蓆，十三拜封金，十四燒酒啉，十五食豬肚，十六去磨墨，十七去賣筆，十八去讀冊。",
          "Peh hoe3 peh li5-pa, kau2 hoe3 hou7 kau2 ka7, chap8 hoe3 loh8 koann-chha5, chap8-it si2 be7 tioh8, chap8-ji7 pau chhau2-chhioh8, chap8-sann pai3 hong7-kim, chap8-si3 sio-chiu2 lim, chap8-gou7 chiah8 ti-tou7, chap8-lak8 khi3 boa5-bak8, chap8-chhit  khi3 be7 pit, chap8-peh khi3 thak8-chheh."
        ]
      ],
      "篇名": "44. 八歲籬笆"
    },
    {
      "段": [
        [
          "土地公，土地婆，繫汝蟶，繫汝蠔，時攏總無。",
          "Thou2-ti7-kong, thou2-ti7-po5, he7 li2 than, he7 li2 o5, kau3-si5 long2-chong2 bo5."
        ]
      ],
      "篇名": "45. 土地公（一）"
    },
    {
      "段": [
        [
          "土地公，白目眉，無人請，家己來。",
          "Thou2-ti7-kong, peh8 bak8-bai5, bo5 lang5 chhiann2, ka-ti7 lai5."
        ]
      ],
      "篇名": "46. 土地公（二）"
    },
    {
      "段": [
        [
          "土地婆，土地伯，憺憺聽我說，說今年五十八。好花來椆枝，好囝來出世，亂彈布袋戲，紅龜粿三百二，閹雞五斤四。",
          "Thou2-ti7-po5, thou2-ti7-peh, tiam7-tiam7 thiann goa2 kong2, kong2 kau3 kin-ni5 gou7-chap8-peh. ho2-hoe lai5 tiau5-ki, ho2-kiann2 lai5 chhut-si3, loan7-toann5 pou3-te7-hi3, ang5-ku-koe2 sann-pah-ji7, iam-ke gou7-kin-si3."
        ]
      ],
      "篇名": "47. 土地婆"
    },
    {
      "段": [
        [
          "大隻水牛，講話大大聲，觸人疼疼疼，白鴒鷥，攏呣驚，仆佇伊的胛脊[骨+甹]。",
          "Toa7-chiah chui2-gu5, kong2-oe7 toa7-toa7-siann, tak lang5 thiann3-thiann3-thiann3, peh8-leng5-si, long2 m7 kiann, phak ti7 i e5 kah-chiah-phiann."
        ]
      ],
      "篇名": "48. 大水牛"
    },
    {
      "段": [
        [
          "大隻的掠起來刣，細隻的放予去，做雞做鳥無了時，緊刣緊出世，出世予有錢人做囝兒。",
          "Toa7-chiah--e5 liah8 khi2 lai5 thai5, se3-chiah--e5 pang3 hou7 khi3, cho3 ke cho3 chiau2 bo5 liau2-si5, kin2 thai5 kin2 chhut-si3, chhut-si3 hou7 u7-chinn5-lang5 cho3 kiann2-ji5."
        ]
      ],
      "篇名": "49. 大隻掠起來刣"
    },
    {
      "段": [
        [
          "大箍呆，炒韭菜，燒燒一碗來，冷冷阮無愛。",
          "Toa7-khou-tai, chha2 ku2-chhai3, sio-sio chit8 oann2 lai5, leng2-leng2 goan2 bo5-ai3."
        ]
      ],
      "篇名": "50. 大箍呆（一）"
    }
  ]
}
