{
  "作者": "無",
  "出版年": "0",
  "出版者": "無",
  "文類": "囡仔歌",
  "書名": "臺灣閩南語囡仔歌輯錄",
  "書寫系統": "漢字",
  "資料": [
    {
      "段": [
        [
          "大箍呆，唉喲！白目眉，無人請，汝都家己來。來！來！大箍呆，炒韭菜，燒燒一碗來，冷冷阮無愛。嗨！大箍呆！",
          "Toa7-khou-tai, aih-ioh! Peh8 bak8-bai5, bo5 lang5 chhiann2, li2 to ka-ti7 lai5. Lai5! Lai5! Toa7-khou-tai, chha2 ku2-chhai3, sio-sio chit8 oann2 lai5, leng2-leng2 goan2 bo5-ai3. Hai2! Toa7-khou-tai!"
        ]
      ],
      "篇名": "51. 大箍呆（二）"
    },
    {
      "段": [
        [
          "大箍呆，唉喲！白目眉，無人請，汝都家己來。來！來！大箍呆炒韭菜，燒燒一碗來，冷冷阮無愛。大箍呆炒韭菜，燒燒一碗來，冷冷阮無愛。大箍呆，今汝則知，今汝則知。",
          "Toa7-khou-tai, aih-ioh! Peh8 bak8-bai5, bo5 lang5 chhiann2, li2 to ka-ti7 lai5. Lai5! Lai5! Toa7-khou-tai chha2 ku2-chhai3, sio-sio chit8 oann2 lai5, leng2-leng2 goan2 bo5-ai3. Toa7-khou-tai chha2 ku2-chhai3, sio-sio chit8 oann2 lai5, leng2-leng2 goan2 bo5-ai3. Toa7-khou-tai, kau3-tann li2 chiah chai, kau3-tann li2 chiah chai."
        ]
      ],
      "篇名": "52. 大箍呆（三）"
    },
    {
      "段": [
        [
          "大頭大擴擴，日本扑英國，英國一下輸，大頭兮賣紅龜，紅龜無人買，大頭死娘嬭，娘嬭無教示，大頭死兄弟，兄弟無博筊，大頭兮死了了。",
          "Toa7-thau5 toa7 khok-khok, Jit8-pun2 phah Eng-kok, Eng-kok chit8-e7 su, toa7-thau5--e5 be7 ang5-ku, ang5-ku bo5 lang5 be2, toa7-thau5 si2 niu5-le2, niu5-le2 bo5 ka3-si7, toa7-thau5 si2 hiann-ti7, hiann-ti7 bo5 poah8-poe, toa7-thau5--e5 si2 liau2-liau2."
        ]
      ],
      "篇名": "53. 大頭大擴擴"
    },
    {
      "段": [
        [
          "大頭仔一粒珠，相扑呣認輸，揭竹篙挵金龜；金龜一下飛，大頭仔放風吹；風吹斷了線，大頭仔傢賄去一半。",
          "Toa7-thau5-a2 chit8 liap8 chu, sio-phah m7 jin7-su, gia5 tek-ko long3 kim-ku; kim-ku chit8-e7 poe, Toa7-thau5-a2 pang3 hong-chhoe; hong-chhoe tng7 liau2 soann3, Toa7-thau5-a2 ke-hoe2 khi3 chit8-poann3."
        ]
      ],
      "篇名": "54. 大頭仔"
    },
    {
      "段": [
        [
          "一粒星，兩粒星，大頭仔拈田蠳，田蠳飛懸懸，大頭仔賣肉丸，肉丸真好食，大頭仔賣木屐，木屐真痞穿，大頭仔真梟行。",
          "Chit8 liap8 chhenn, nng7 liap8 chhenn, Toa7-thau5-a2 liam3 chhan5-enn, chhan5-enn poe koan5-koan5, Toa7-thau5-a2 be7 bah-oan5, bah-oan5 chin ho2-chiah8, Toa7-thau5-a2 be7 bak8-kia, bak8-kia chin phainn2 chheng7, Toa7-thau5-a2 chin hiau-heng7."
        ]
      ],
      "篇名": "55. 大頭仔拈田蠳"
    },
    {
      "段": [
        [
          "大頭兮一粒珠，揭竹仔挵金龜，金龜一下飛，大頭兮放風吹，風吹斷了線，大頭兮家賄去一半。",
          "Toa7-thau5--e5 chit8 liap8 chu, gia5 tek-a2 long3 kim-ku, kim-ku chit8-e7 poe, Toa7-thau5--e5 pang3 hong-chhoe, hong-chhoe tng7 liau2 soann3, Toa7-thau5--e5 ke-hoe2 khi3 chit8-poann3."
        ]
      ],
      "篇名": "56. 大頭兮一粒珠"
    },
    {
      "段": [
        [
          "大頭兮拈田蠳，田蠳天頂懸，大頭兮賣肉丸，肉丸苦苦呣好食，大頭兮賣木屐，木屐呣好穿，大頭兮真梟行。",
          "Toa7-thau5--e5 liam3 chhan5-enn, chhan5-enn thinn teng2-koan5, Toa7-thau5--e5 be7 bah-oan5, bah-oan5 khou2-khou2 m7 ho2 chiah8, Toa7-thau5--e5 be7 bak8-kia, bak8-kia m7 ho2 chheng7, Toa7-thau5--e5 chin hiau-heng7."
        ]
      ],
      "篇名": "57. 大頭兮拈田蠳"
    },
    {
      "段": [
        [
          "大頭旺仔咿都一粒珠，相扑呣認輸。揭竹篙托金龜，金龜一下飛。哎喲大頭旺仔放風吹，風吹斷了線。大頭旺仔家賄，哎喲去一半。",
          "Toa7-thau5-ong7--a2 i-to chit8 liap8 chu, sio-phah m7 jin7-su. Gia5 tek-ko thuh kim-ku, kim-ku chit8-e7 poe. aih-ioh Toa7-thau5-ong7--a2 pang3 hong-chhoe, hong-chhoe tng7 liau2 soann3. Toa7-thau5-ong7--a2 ke-hoe2, aih-ioh khi3 chit8-poann3."
        ]
      ],
      "篇名": "58. 大頭旺仔一粒珠"
    },
    {
      "段": [
        [
          "大頭員外，扑死無[手+罪]，一暝著蓋棉被，蓋燒，大頭兮愛食弓蕉。弓蕉一下冷，愛食龍眼。龍眼一下甜，愛食牛奶。牛奶一个[月+欣]，愛食鴉片。鴉片一下凋，愛食[尸+粦]脬。",
          "Toa7-thau5 goan5-goe7, phah-si2 bo5 chhoe7, chit8 me5 tioh8 kah mi7-phoe7 8, kah be7 sio, Toa7-thau5--e5 ai3 chiah8 kin-chio. Kin-chio chit8-e7 leng2, ai3 chiah8 geng5-geng2. Geng5-geng2 chit8-e7 tinn, ai3 chiah8 gu5-leng. gu5-leng chit8 e5 hian3, ai3 chiah8 a-phian3. a-phian3 chit8-e7 ta, ai3 chiah8 lan7-pha."
        ]
      ],
      "篇名": "59. 大頭員外"
    },
    {
      "段": [
        [
          "大頭仔員外，扑死無地[手+罪]，一暝蓋棉被，蓋燒，大頭仔愛食弓蕉。弓蕉傷冷，大頭仔愛食龍眼。龍眼傷甜，大頭愛食牛奶。牛奶臭[月+欣]，大頭仔愛食鴉片。",
          "Toa7-thau5-a2 goan5-goe7, phah-si2 bo5 te3 chhoe7, chit8 me5 kah mi7-phoe7 8, kah be7 sio, Toa7-thau5-a2 ai3 chiah8 kin-chio. Kin-chio siunn leng2, Toa7-thau5-a2 ai3 chiah8 geng5-geng2. Geng5-geng2 siunn tinn, Toa7-thau5 ai3 chiah8 gu5-leng. gu5-leng chhau3-hian3, Toa7-thau5-a2 ai3 chiah8 a-phian3."
        ]
      ],
      "篇名": "60. 大頭仔員外"
    },
    {
      "段": [
        [
          "上帝，帝上，銀票致重。",
          "Siong7-te3, te3 siong7, gin5-phio3 ti3-tiong7."
        ]
      ],
      "篇名": "61. 上帝"
    },
    {
      "段": [
        [
          "才呀才！天頂跋落來。有喙齒，無下頦，有目睭，無肚臍；請醫生，叫來；叫司功，扛去坮。",
          "Chai5 iah chai5! Thinn-teng2 poah8--loh8-lai5. U7 chhui3-khi2, bo5 e7-hai5, u7 bak8-chiu, bo5 tou7-chai5; chhiann2 i-seng, kio3 be7 lai5; kio3 sai-kong, kng khi3 tai5."
        ]
      ],
      "篇名": "62. 才呀才"
    },
    {
      "段": [
        [
          "天公伯也！緊好天，大人愛趁錢，囡仔愛過年，乞食愛普渡，長工愛落雨，運動愛行路，查某愛大肚。",
          "Thinn-kong-peh--a2! Kin2 ho2-thinn, toa7-lang5 ai3 than3-chinn5, gin2-a2 ai3 koe3-ni5, khit-chiah8 ai3 phou2-tou7, tng5-kang ai3 loh8-hou7, un7-tong7 ai3 kiann5-lou7, cha-bou2 ai3 toa7-tou7."
        ]
      ],
      "篇名": "63. 天公伯也"
    },
    {
      "段": [
        [
          "天烏烏，卜落雨，尪仔穿紅褲，乞食走無路，和尚穿紅褲，睛瞑兮偷鞅囝撞無路。",
          "Thinn ou-ou, beh loh8-hou7, ang-a2 chheng7 ang5-khou3, khit-chiah8 chau2 bo5 lou7, hoe5-siunn7 chheng7 ang5-khou3, chhenn-me5--e5 thau iang7 kiann2 long3 bo5 lou7."
        ]
      ],
      "篇名": "64. 天烏烏（一）"
    },
    {
      "段": [
        [
          "天烏烏，卜落雨，公也踏水車，婆也揭戽杓，戽著一尾三板茄，公也卜煮鹹，婆也卜煮[漸^食]，翁婆相扑摃破鼎，鼎片未曾抾，翁婆就相惜。",
          "Thinn ou-ou, beh loh8-hou7, kong--a2 tah8 chui2-chhia, po5--a2 gia5 hou3-siah8, hou3 tioh8 chit8 boe2 sam-pan2-kio5, kong--a2 beh chu2 kiam5, po5--a2 beh chu2 chiann2, ang-po5 sio-phah kong3 phoa3 tiann2, tiann2-phinn3 be7-cheng7 khioh, ang-po5 to7 sio-sioh."
        ]
      ],
      "篇名": "65. 天烏烏（二）"
    },
    {
      "段": [
        [
          "天烏烏，卜落雨，老阿伯也舁鋤頭去巡草埔，巡著一尾鯽仔魚，趕緊掠轉來煮，老阿伯也愛食鹹，老阿婆也愛食[漸^食]，兩个相扑挵破鼎，鼎片較慢抾，尻川掙棉績。",
          "Thinn ou-ou, beh loh8-hou7, lau7-a-peh--a2 gia5 ti5-thau5 khi3 sun5 chhau2-pou, sun5 tioh8 chit8 boe2 chit-a2-hi5, koann2-kin2 liah8 tng2 lai5 chu2, lau7-a-peh--a2 ai3 chiah8 kiam5, lau7-a-po5--a2 ai3 chiah8 chiann2, nng7 e5 sio-phah long3 phoa3 tiann2, tiann2-phinn3 khah ban7 khioh, kha-chhng chinn3 mi5-chioh."
        ]
      ],
      "篇名": "66. 天烏烏（三）"
    },
    {
      "段": [
        [
          "天烏烏，卜落雨，做田夫舁鋤頭掘水路，水蛙王，大腹肚，行路喝艱苦，揭紅旗，扑大鼓，做頭陣，去飼虎，虎呣食，走轉頭，舂破額。",
          "Thinn ou-ou, beh loh8-hou7, choh-chhan5-hu gia5 ti5-thau5 kut8 chui2-lou7, chui2-ke-ong5, toa7 pak-tou2, kiann5-lou7 hoah kan-khou2, gia5 ang5-ki5, phah toa7-kou2, cho3 thau5-tin7, khi3 chhi7 hou2, hou2 m7 chiah8, chau2 tng2 thau5, cheng phoa3 hiah8."
        ]
      ],
      "篇名": "67. 天烏烏（四）"
    },
    {
      "段": [
        [
          "天烏烏，卜落雨，舁鋤頭，巡草埔，巡著鯽仔魚卜娶某，龜擔燈，鱉扑鼓，小卷揭銅槓，墨蠈放火熥，美蝶揭彩旗，蠓仔歕答滴，水蛙扛轎雙目吐。",
          "Thinn ou-ou, beh loh8-hou7, gia5 ti5-thau5, sun5 chhau2-pou, sun5 tioh8 chit-a2-hi5 beh chhoa7-bou2, ku tann teng, pih phah-kou2, sio2-kng2 gia5 tang5-kong2, bak8-chat8 pang3 hoe2 long, sui2-iah8 gia5 chhai2-ki5, bang2-a2 pun5 tap-tih, chui2-ke kng kio7 siang-bak8 thou3."
        ]
      ],
      "篇名": "68. 天烏烏（五）"
    },
    {
      "段": [
        [
          "天烏烏，卜落雨，舁鋤頭，巡草埔，巡著一陣雀鳥仔卜娶某，蟳擔燈，蛇扑鼓，水蛙扛轎叫艱苦，刣雞雞仔細，刣鴨僫把鑢，親家囝兒濟。錢無收，做度晬，匏仔同韆鞦，買魚天做烏，買肉人禁屠，買豆菜，水裡捊，買豆腐，爛糊糊。",
          "Thinn ou-ou, beh loh8-hou7, gia5 ti5-thau5, sun5 chhau2-pou, sun5 tioh8 chit8 tin7 chhiok-chiau2-a2 beh chhoa7-bou2, chim5 tann teng, choa5 phah-kou2, chui2-ke kng kio7 kio3 kan-khou2, thai5 ke ke-a2 se3, thai5 ah oh pek-li7, chhin-ke kiann2-ji5 che7. Chinn5 bo5 siu, cho3 tou7-che3, pu5-a2 tong7 chhian-chhiu, be2 hi5 thinn cho3 ou, be2 bah lang5 kim3 tou5, be2 tau7-chhai3, chui2--nih hou5, be2 tau7-hu7, noa7-kou5-kou5."
        ]
      ],
      "篇名": "69. 天烏烏（六）"
    },
    {
      "段": [
        [
          "天烏烏，卜落雨，舁鋤頭，清水路，清著一尾鯽仔魚卜娶某，龜擔燈，鱉扑鼓，田蠳揭旗叫艱苦，毛蟹擔燈雙目吐，水蛙扛轎大腹肚，一碗圓仔湯予汝補。",
          "Thinn ou-ou, beh loh8-hou7, gia5 ti5-thau5, chheng chui2-lou7, chheng tioh8 chit8 boe2 chit-a2-hi5 beh chhoa7-bou2, ku tann teng, pih phah-kou2, chhan5-enn gia5 ki5 kio3 kan-khou2, mou-he7 tann teng siang-bak8 thou3, chui2-ke kng kio7 toa7-pak-tou2, chit8 oann2 inn5-a2-thng hou7 li2 pou2."
        ]
      ],
      "篇名": "70. 天烏烏（七）"
    },
    {
      "段": [
        [
          "天烏烏，卜落雨，人客滿四界，刣雞雞仔細，刣鴨僫剝離，買魚天做烏，買肉人禁屠，買豆菜，水裡捊，買豆腐爛糊糊。",
          "Thinn ou-ou, beh loh8-hou7, lang5-kheh moa2-si3-ke3, thai5 ke ke-a2 se3, thai5 ah oh pek-li7, be2 hi5 thinn cho3 ou, be2 bah lang5 kim3-tou5, be2 tau7-chhai3, chui2--nih hou5, be2 tau7-hu7 noa7-kou5-kou5."
        ]
      ],
      "篇名": "71. 天烏烏（八）"
    },
    {
      "段": [
        [
          "天烏烏，卜落雨，蕃藷一袋二百五，討海人真艱苦，船仔停日半晡，卜去又烏影，呣去又吊鼎，阿兄講呣去，阿嫂喝就行，大風大水來扑拚，掠著一尾三斑魚，扛門口埕，阿兄講卜賣，阿嫂講卜食，蕃藷纖無地糴，魚仔一大碗，捀著繚繚仔食。",
          "Thinn ou-ou, beh loh8-hou7, han-chi5 chit8 te7 nng7-pah-gou7, tho2-hai2-lang5 chin kan-khou2, chun5-a2 theng5 kau3 jit8 poann3-pou, beh khi3 iu7 ou-iann2, m7 khi3 iu7 tiau3-tiann2, a-hiann kong2 m7 khi3, a-so2 hoah chiu7 kiann5, toa7-hong toa7-chui2 lai5 phah-piann3, liah8 tioh8 chit8 boe2 sam-pan-hi5, kng kau3 mng5-khau2-tiann5, a-hiann kong2 beh be7, a-so2 kong2 beh chiah8, han-chi5-chhiam bo5 te3 tiah8, hi5-a2 chit8-toa7-oann2, phang5 tioh8 liau5-liau5-a2 chiah8."
        ]
      ],
      "篇名": "72. 天烏烏（九）"
    },
    {
      "段": [
        [
          "天烏烏，卜落雨，阿公仔舁鋤頭卜掘芋。掘啊掘、掘著一尾旋鰡股，咿呀嘿都真正趣味，阿公也卜煮鹹，阿媽卜煮[漸^食]，兩人相扑挵破鼎，挵破鼎。咿呀嘿都踉盪七盪嗆，哇哈哈。",
          "Thinn ou-ou, beh loh8-hou7, a-kong--a2 gia5 ti5-thau5 beh kut8 ou7. Kut8 ah kut8, kut8 tioh8 chit8 boe2 soan5-liu-kou2, i-ia-he-to chin-chiann3 chhu3-bi7 , a-kong--a2 beh chu2 kiam5, a-ma2 beh chu2 chiann2, nng7 lang5 sio-phah long3 phoa3 tiann2, long3 phoa3 tiann2. I-ia-he-to long7-tong3 chhit-tong7-chhiang3, oah8-hah-hah."
        ]
      ],
      "篇名": "73. 天烏烏（十）"
    },
    {
      "段": [
        [
          "天烏烏，卜落雨。阿公舁鋤頭卜掘芋。掘著一群塗虱魚做查某，鯽仔魚卜娶某。蠓仔擔燈，胡蠅放銃，田蠳揭旗叫艱苦，水蛙扛轎扛大腹肚。",
          "Thinn ou-ou, beh loh8-hou7. A-kong gia5 ti5-thau5 beh kut8 ou7. Kut8 tioh8 chit8 tin7 thou5-sat-hi5 cho3 cha-bou2, chit-a2-hi5 beh chhoa7-bou2. Bang2-a2 tann teng, hou5-sin5 pang3 chheng3, chhan5-enn gia5 ki5 kio3 kan-khou2, chui2-ke kng kio7 kng kau3 toa7-pak-tou2."
        ]
      ],
      "篇名": "74. 天烏烏（十一）"
    },
    {
      "段": [
        [
          "天烏烏，卜落雨。老公也舁鋤頭掘水路。掘著一尾鯽仔魚，卜娶某，龜擔燈，鱉扑鼓，田蠳揭旗叫艱苦，水蛙扛轎大腹肚。",
          "Thinn ou-ou, beh loh8-hou7. Lau7-kong--a2 gia5 ti5-thau5 kut8 chui2-lou7. Kut8 tioh8 chit8 boe2 chit-a2-hi5, beh chhoa7-bou2, ku tann teng, pih phah-kou2, chhan5-enn gia5 ki5 kio3 kan-khou2, chui2-ke kng kio7 toa7-pak-tou2."
        ]
      ],
      "篇名": "75. 天烏烏（十二）"
    },
    {
      "段": [
        [
          "天烏烏，卜落雨。囡仔穿紅褲；乞食走無路。旗後普渡，三碗飯，兩碗芋。幔棕簑，出來顧。舁鋤頭，扒水路。",
          "Thinn ou-ou, beh loh8-hou7. gin2-a2 chheng7 ang5-khou3; khit-chiah8 chau2 bo5 lou7. Ki5-au7 teh phou2-tou7, sann oann2 png7, nng7 oann2 ou7. Moa chang-sui, chhut lai5 kou3. Gia5 ti5-thau5, pe5 chui2-lou7."
        ]
      ],
      "篇名": "76. 天烏烏（十三）"
    },
    {
      "段": [
        [
          "天烏烏，卜落雨。舁鋤頭，掘水路。拄著一陣查某孫，齊齊十八歲，梳龜仔鬃，戴鳳髻。舁烏骨仔薰吹托燕尾。舁白扇，使目尾。骹帛頭，放煙火；木屐踏，印管仔粿。",
          "Thinn ou-ou, beh loh8-hou7. Gia5 ti5-thau5, kut8 chui2-lou7. Tu2 tioh8 chit8 tin7 cha-bou2-sun, che5-che5 chap8-peh hoe3, se ku-a2-chang, ti3 hong7-ke3. Giah8 ou-kut-a2 hun-chhoe thuh inn3-boe2. Giah8 peh8-sinn3, sai2 bak8-boe2. Kha-peh8-thau5, pang3 ian-hoe2; bak8-kia tah8, tng3 kong2-a2-koe2."
        ]
      ],
      "篇名": "77. 天烏烏（十四）"
    },
    {
      "段": [
        [
          "天烏烏，卜落雨。舁鋤頭，掘水路。拄著一陣查某孫，齊齊十八歲，梳懸髻。舁烏骨仔薰吹托燕尾。舁白扇，使目尾。骹帛頭，放煙火；木屐踏，印管仔粿。",
          "Thinn ou-ou, beh loh8-hou7. Gia5 ti5-thau5, kut8 chui2-lou7. Tu2 tioh8 chit8 tin7 cha-bou2-sun, che5-che5 chap8-peh hoe3, se koan5-ke3. Giah8 ou-kut-a2 hun-chhoe thuh inn3-boe2. Giah8 peh8-sinn3, sai2 bak8-boe2. Kha-peh8-thau5, pang3 ian-hoe2; bak8-kia tah8, tng3 kong2-a2-koe2."
        ]
      ],
      "篇名": "78. 天烏烏（十五）"
    },
    {
      "段": [
        [
          "天烏烏，卜落雨，鯽仔魚卜娶某。鮕鮐做媒人，塗虱做查某。水蛙扛轎大腹肚，田蠳揭旗叫艱苦。",
          "Thinn ou-ou, beh loh8-hou7, chit-a2-hi5 beh chhoa7-bou2. Kou-tai7 cho3 hm5-lang5, thou5-sat cho3 cha-bou2. Chui2-ke kng kio7 toa7-pak-tou2, chhan5-enn gia5 ki5 kio3 kan-khou2."
        ]
      ],
      "篇名": "79. 天烏烏（十六）"
    },
    {
      "段": [
        [
          "天烏烏，卜落雨，鯽仔魚卜娶某。鮕鮐做媒人，鯉魚做查某。龜擔燈，蝦扑鼓，水蛙扛轎大腹肚，田螺揭旗叫艱苦。",
          "Thinn ou-ou, beh loh8-hou7, chit-a2-hi5 beh chhoa7-bou2. Kou-tai7 cho3 hm5-lang5, le7-ho5 cho3 cha-bou2. Ku tann teng, he5 phah-kou2, chui2-ke kng kio7 toa7-pak-tou2, chhan5-le5 gia5 ki5 kio3 kan-khou2."
        ]
      ],
      "篇名": "80. 天烏烏（十七）"
    },
    {
      "段": [
        [
          "天烏烏，卜落雨，鯽仔魚卜娶某。水蛙扛轎大腹肚，田螺揭旗叫艱苦。龜擔燈，鱉扑鼓，鮕鮐做媒人，塗虱做查某。蠓仔歕答滴，烏白擼，烏白擼。拄著四嬸婆，食一碗白米飯，揭銃扑石鼓，石鼓走去覕，龜咬鱉，鱉伸頭，龜咬猴，粿臭臭，老猴[敖^力]樹，呀，一下無拄好，跋一倒，跋一倒，疼疼疼，投呀投木屐，木屐穿逸陶，投呀投嬸婆，嬸婆開窗仔買粗紙，有買依，無買我，害我心肝嗶噗彈，雞母挈雞僆，雞僆走去踮，龜咬劍，劍金金，老婆仔拋車轔，車去佗，車去南塘扭大索，大索扭一下輸，老婆仔帶痚痀，痚痀醫一下好，老婆仔無煩惱，身體真正好，老婆仔長生不老。",
          "Thinn ou-ou, beh loh8-hou7, chit-a2-hi5 beh chhoa7-bou2. Chui2-ke kng kio7 toa7-pak-tou2, chhan5-le5 gia5 ki5 kio3 kan-khou2. Ku tann teng, pih phah-kou2, kou-tai7 cho3 hm5-lang5, thou5-sat cho3 cha-bou2. Bang2-a2 pun5 tap-tih, ou-peh8 lou2, ou-peh8 lou2. Tu2 tioh8 si3-chim2-po5, chiah8 chit8 oann2 peh8-bi2-png7, gia5 chheng3 phah chioh8-kou2, chioh8-kou2 chau2 khi3 bih, ku ka7 pih, pih chhun thau5, ku ka7 kau5, koe2 chhau3-chhau3, lau7-kau5 gau5 peh-chhiu7, peh ah peh, peh chit8-e7 bo5 tu2-ho2, poah8 chit8 to2, poah8 chit8 to2, thiann3-thiann3-thiann3, tau5 ah tau5 bak8-kia, bak8-kia chheng7 chhit-tho5, tau5 ah tau5 chim2-po5, chim2-po5 khui thang-a2 be2 chhou-choa2, u7 be2 i, bo5 be2 goa2, hai7 goa2 sim-koann phih8-phok8-toann5, ke-bu2 chhoa7 ke-noa7, ke-noa7 chau2 khi3 ku, ku ka7 kiam3, kiam3 kim-kim, lau7-po5--a2 pha chhia-lian2, chhia khi3 toh, chhia khi3 lam5-tng5 giu2 toa7-soh, toa7-soh giu2 chit8-e7 su, lau7-po5--a2 tai3 he-ku, he-ku i chit8-e7 ho2, lau7-po5--a2 bo5 hoan5-lo2, sin-the2 chin-chiann3 ho2, lau7-po5--a2 tiong5-seng put-lo2."
        ]
      ],
      "篇名": "81. 天烏烏（十八）"
    },
    {
      "段": [
        [
          "天烏烏，卜落雨。舁鋤頭，巡水路。巡著一尾烏仔魚，三斤五，有的喝甜，有的喝苦，阿公也卜煮鹹，阿媽卜煮[漸^食]，挈石頭，挵破鼎。阿公嫌痞食，阿媽佫添講無影，阿公氣起來，舁飯匙，搧喙邊，搧冬節暝，記得卜挲圓。",
          "Thinn ou-ou, beh loh8-hou7. Gia5 ti5-thau5, sun5 chui2-lou7. Sun5 tioh8 chit8 boe2 ou-a2-hi5, sann kin gou7, u7--e5 hoah tinn, u7--e5 hoah khou2, a-kong--a2 beh chu2 kiam5, a-ma2 beh chu2 chiann2, theh8 chioh8-thau5, long3 phoa3 tiann2. A-kong hiam5 phainn2-chiah8, a-ma2 koh thinn kong2 bo5-iann2, a-kong khi3--khi2-lai5, giah8 png7-si5, sian3 chhui3-pinn, sian3 kau3 tang-cheh-me5, be7 ki3-tit beh so-inn5."
        ]
      ],
      "篇名": "82. 天烏烏（十九）"
    },
    {
      "段": [
        [
          "天烏烏，卜落雨。刣豬的反豬肚，乞食走落廍，頭家娘，門前呣呼狗，查某嫺，桌頂收飯斗，凊飯倒倒落水溝，溝仔水，滲滲流，乞食斡頭走，走日頭烏，分無一垛蕃薯箍，餓青草埔，夢著何仙姑，前世人伊的某，夢著李鐵柺，身軀倚佇金葫蘆。",
          "Thinn ou-ou, beh loh8-hou7. Thai5 ti--e5 peng2 ti-tou7, khit-chiah8 chau2 loh8 pho7, thau5-ke-niu5, mng5-cheng5 m7 khou kau2, cha-bou2-kan2, toh-teng2 siu png7-tau2, chhin3-png7 to3-to3 loh8 chui2-kau, kau-a2-chui2, sim3-sim3-lau5, khit-chiah8 oat8-thau5 chau2, chau2 kau3 jit8-thau5 ou, pun bo5 chit8 te3 han-chi5-khou, go7 kau3 chhenn-chhau2-pou, bang7 tioh8 Ho5 Sian-kou, cheng5-si3-lang5 i e5 bou2, bang7 tioh8 Li2 thih-koai2, sin-khu oa2 ti7 kim-hou5-lou5."
        ]
      ],
      "篇名": "83. 天烏烏（二十）"
    },
    {
      "段": [
        [
          "日出天即光，娶著不賢新婦即晏未起床。大家倌，叫伊起，面仔臭醯醯。日又佫晝，囝又佫哭：頭鬃揹佇肩胛頭，骹帛拖佇弓鞋後。起來嗟嗟罵：「攏是汝兩个老柴頭。」",
          "Jit8 chhut thinn chiah kng, chhoa7 tioh8 put-hian5 sin-pu7 chiah oann3 boe7 khi2-chhng5. ta-ke-koann, kio3 i khi2, bin7-a2 chhau3-hi-hi. Jit8 iu7-koh tau3, kiann2 iu7-koh khau3: thau5-chang phainn7 ti7 keng-kah-thau5, kha-peh8 thoa ti7 keng-e5-au7. khi2 lai5 seh8-seh8 me7: “Long2 si7 li2 nng7 e5 lau7-chha5-thau5.”"
        ]
      ],
      "篇名": "84. 不賢新婦"
    },
    {
      "段": [
        [
          "予汝臆，予汝臆，予汝臆著。一叢樹仔兩片箬，斡來斡去看未著。頂石硩下石，會生根，發箬。真[敖^力]臆，真[敖^力]臆，阿公阿媽共汝惜。",
          "Hou7 li2 ioh, hou7 li2 ioh, hou7 li2 ioh be7 tioh8. Chit8 chang5 chhiu7-a2 nng7 phinn3 hah8, oat lai5 oat khi3 khoann3 be7 tioh8. Teng2-chioh8 teh e7-chioh8, e7 senn-kin, be7 hoat-hah8. Chin gau5 ioh, chin gau5 ioh, a-kong a-ma2 ka7 li2 sioh."
        ]
      ],
      "篇名": "85. 予汝臆未著"
    },
    {
      "段": [
        [
          "日頭落山，鬼仔起來賣豆干；日頭落海，鬼仔起來偷放屎。",
          "Jit8-thau5 loh8-soann, kui2-a2 khi2--lai5 be7 tau7-koann; jit8-thau5 loh8-hai2, kui2-a2 khi2--lai5 thau pang3-sai2."
        ]
      ],
      "篇名": "86. 日頭落山"
    },
    {
      "段": [
        [
          "月呀月，擔田胚，田胚重，擔箸籠，箸籠輕，擔菅蓁，菅蓁浮，觸著牛，牛仔哞哞吼，觸著狗，狗仔狺狺吠，吠麼代？吠我老爺轉來食凊飯，凊飯燒，卜食弓蕉，弓蕉冷，卜食龍眼，龍眼未烏核，請恁姊仔來拜佛，拜幾拜？拜三拜，大腸灌鹹菜。",
          "Goeh8 ah goeh8, tann chhan5-phoe, chhan5-phoe tang7, tann ti-lang, ti-lang khin, tann koann-chin, koann-chin phu5, tak tioh8 gu5, gu5-a2 mou5-mou5 hau2, tak tioh8 kau2, kau2-a2 ngiauh-ngiauh pui7, pui7 mih8-tai7? Pui7 goa2 lau7-ia5 tng2 lai5 chiah8 chhin3-png7, chhin3-png7 sio, beh chiah8 kin-chio, kin-chio leng2, beh chiah8 geng5-geng2, geng5-geng2 boe7 ou-hut8, chhiann2 lin2 chi2--a2 lai5 pai3-put8, pai3 kui2 pai3? Pai3 sann pai3, toa7-tng5 koan3 kiam5-chhai3."
        ]
      ],
      "篇名": "87. 月呀月（一）"
    },
    {
      "段": [
        [
          "月呀月，擔田胚，田胚重，擔箸籠，箸籠輕，擔菅蓁，菅蓁浮，觸著牛，牛哞哞吼，驚著狗，狗狺狺吠。",
          "Goeh8 ah goeh8, tann chhan5-phoe, chhan5-phoe tang7, tann ti-lang, ti-lang khin, tann koann-chin, koann-chin phu5, tak tioh8 gu5, gu5 mou5-mou5 hau2, kiann tioh8 kau2, kau2 ngiauh-ngiauh pui7."
        ]
      ],
      "篇名": "88. 月呀月（二）"
    },
    {
      "段": [
        [
          "月呀月，擔田胚，田胚重，擔箸籠，箸籠輕，擔菅蓁，菅蓁浮，觸著牛，牛哞哞吼，驚著狗，狗狺狺吠，阿公開門抾秞穗，秞穗猶未黃，卜食糖，糖未揳，卜讀冊，冊未讀，卜磨墨，墨未磨，卜擔籃，籃未擔，卜穿衫，衫未穿，卜掠鵁鴒，鵁鴒飛過海，老婆仔一領褲全全屎。",
          "Goeh8 ah goeh8, tann chhan5-phoe, chhan5-phoe tang7, tann ti-lang, ti-lang khin, tann koann-chin, koann-chin phu5, tak tioh8 gu5, gu5 mou5-mou5 hau2, kiann tioh8 kau2, kau2 ngiauh-ngiauh pui7, a-kong khui-mng5 khioh tiu7-sui7, tiu7-sui7 iau2-boe7 ng5, beh chiah8 thng5, thng5 boe7 khe3, beh thak8-chheh, chheh boe7 thak8, beh boa5-bak8, bak8 boe7 boa5, beh tann-na5, na5 boe7 tann, beh chheng7-sann, sann boe7 chheng7, beh liah8 ka-leng7, ka-leng7 poe koe3 hai2, lau7-po5--a2 chit8 nia2 khou3 choan5-choan5 sai2."
        ]
      ],
      "篇名": "89. 月呀月（三）"
    },
    {
      "段": [
        [
          "正月痟查某，二月痟蛤鼓，三月痟媽祖，四月芒種雨，五月無焦塗，六月火燒埔，七月好普渡，八月是白露，九月九降風，十月三界公，十一月冬節圓，十二月好過年。",
          "Chiann--goeh8 siau2 cha-bou2, ji7--goeh8 siau2 ham5-kou2, sann--goeh8 siau2 Ma2-chou2, si3--goeh8 bong5-cheng2-hou7, gou7--goeh8 bo5 ta-thou5, lak8--goeh8 hoe2-sio-pou, chhit--goeh8 ho2 phou2-tou7, peh--goeh8 si7 peh8-lou7, kau2--goeh8 kau2-kang3-hong, chap8--goeh8 sam-kai3-kong, chap8-it--goeh8 tang-cheh-inn5, chap8-ji7--goeh8 ho2 koe3-ni5."
        ]
      ],
      "篇名": "90. 月月痟"
    },
    {
      "段": [
        [
          "月仔光燄燄，拄著一个死賊仔偷挖壁，挖去鴨卵長，鴨卵闊，犁耙揭去十數張，牛犅牽去十數隻，啥人看？睛瞑兮看，啥人喝？啞口兮喝，啥人掠？瘸手兮掠，啥人逯？跛骹兮逯，逯無水橋仔頭，跋落去，摃一瘤。",
          "Goeh8-a2 kng-iann7-iann7, tu2 tioh8 chit8 e5 si2-chhat8-a2 thau ou2-piah, ou2 khi3 ah-nng7 tng5, ah-nng7 khoah, li5-pe5 gia5 khi3 chap8-sou3 tiunn, gu5-kang2 khan khi3 chap8-sou3 chiah, siann2-lang5 khoann3? Chhenn-me5--e5 khoann3, siann2-lang5 hoah? E2-kau2--e5 hoah, siann2-lang5 liah8? Khoe5-chhiu2--e5 liah8, siann2-lang5 jiok? Pai2-kha--e5 jiok, jiok kau3 bo5 chui2 kio5-a2-thau5, poah8--loh8-khi3, kong3 chit8 lui."
        ]
      ],
      "篇名": "91. 月仔光燄燄（一）"
    },
    {
      "段": [
        [
          "月仔光燄燄，賊仔偷挖壁，挖去鴨卵長，鴨卵大，犁耙揭去十數張，牛犅牽去十數隻，睛瞑兮看一見，啞口兮就喝掠，跛骹兮走去逯，瘸手兮走去掠。",
          "Goeh8-a2 kng-iann7-iann7, chhat8-a2 thau ou2-piah, ou2 khi3 ah-nng7 tng5, ah-nng7 toa7, li5-pe5 gia5 khi3 chap8 sou3 tiunn, gu5-kang2 khan khi3 chap8-sou3 chiah, chhenn-me5--e5 khoann3 chit8 kinn3, e2-kau2--e5 chiu7 hoah liah8, pai2-kha--e5 chau2 khi3 jiok, khoe5-chhiu2--e5 chau2 khi3 liah8."
        ]
      ],
      "篇名": "92. 月仔光燄燄（二）"
    },
    {
      "段": [
        [
          "月光光，汝是兄，我是弟，呣通舁刀割我雙爿耳。",
          "Goeh8 kng-kng, li2 si7 hiann, goa2 si7 ti7, m7-thang gia5 to koah goa2 siang-peng5 hinn7."
        ]
      ],
      "篇名": "93. 月光光（一）"
    },
    {
      "段": [
        [
          "月光光，秀才郎，騎白馬，過南塘。南塘得過，掠貓仔來接貨，接著，揭竹篙，挵鶆鷂，鶆鷂跋落田，抾來做泔瓶，泔瓶貯泔，抾來做鼎簳，鼎簳勘菜，抾來做斗概，斗概概米，抾來做舂杵，舂杵舂米，一个老婆仔舂徦死死死。",
          "Goeh8 kng-kng, siu3-chai5-long5, khia5 peh8-be2, koe3 lam5-tng5. lam5-tng5 be7 tit koe3, liah8 niau-a2 lai5 chiap-hoe3, chiap be7 tioh8, gia5 tek-ko, long3 lai7-hio7, lai7-hio7 poah8 loh8 chhan5, khioh lai5 cho3 am2-pan5 , am2-pan5 be7 te2 am2, khioh lai5 cho3 tiann2-koa3 , tiann2-koa3 be7 kham3 chhai3, khioh lai5 cho3 tau2-kai3, tau2-kai3 be7 kai3 bi2, khioh lai5 cho3 cheng-chhu2, cheng-chhu2 be7 cheng-bi2, chit8 e5 lau7-po5--a2 cheng kah si2 si2 si2."
        ]
      ],
      "篇名": "94. 月光光（二）"
    },
    {
      "段": [
        [
          "月光光，秀才郎，騎白馬，過南塘。南塘得過，掠貓仔來接貨，接著，揭竹篙，挵鶆鷂，鶆鷂跋落田，抾來做泔瓶，泔瓶貯泔，抾來做鼎簳，鼎簳勘菜，抾來做斗概，斗概概米，抾來做舂杵，舂杵舂墻，抾來做小娘，小娘駛船，抾來鍋仔焄。",
          "Goeh8 kng-kng, siu3-chai5-long5, khia5 peh8-be2, koe3 lam5-tng5. lam5-tng5 be7 tit koe3, liah8 niau-a2 lai5 chiap-hoe3, chiap be7 tioh8, gia5 tek-ko, long3 lai7-hio7, lai7-hio7 poah8 loh8 chhan5, khioh lai5 cho3 am2-pan5, am2-pan5 be7 te2 am2, khioh lai5 cho3 tiann2-koa3, tiann2-koa3 be7 kham3 chhai3, khioh lai5 cho3 tau2-kai3, tau2-kai3 be7 kai3 bi2, khioh lai5 cho3 cheng-chhu2, cheng-chhu2 be7 cheng-chhiunn5, khioh lai5 cho3 sio2-niu5, sio2-niu5 be7 sai2 chun5, khioh lai5 oe-a2 kun5."
        ]
      ],
      "篇名": "95. 月光光（三）"
    },
    {
      "段": [
        [
          "月光光，秀才郎，騎白馬，過南塘。南塘得過，掠貓仔來接貨，接著，揭竹篙，挵鶆鷂，鶆鷂跋落田，抾來做泔瓶，泔瓶貯泔，抾來做捀簳，捀簳收音，抾來做觀音，觀音食菜，抾來做斗概，斗概概米，抾來做爪指，爪指扒癢，抾起來做和尚，和尚唸經，掠起來噗噗舂，舂幾甕？舂兩甕，一甕食，一甕[人+聚]，[人+聚]佇橋仔頭，挵破甕，抾一个錢，買鹹粽。",
          "Goeh8 kng-kng, siu3-chai5-long5, khia5 peh8-be2, koe3 lam5-tng5. lam5-tng5 be7 tit koe3, liah8 niau-a2 lai5 chiap-hoe3, chiap be7 tioh8, gia5 tek-ko, long3 lai7-hio7, lai7-hio7 poah8 loh8 chhan5, khioh lai5 cho3 am2-pan5, am2-pan5 be7 te2 am2, khioh lai5 cho3 phang5-koa3, phang5-koa3 be7 siu-im, khioh lai5 cho3 Koan-im, Koan-im be7 chiah8 chhai3, khioh lai5 cho3 tau2-kai3, tau2-kai3 be7 kai3 bi2, khioh lai5 cho3 jiau3-chi2, jiau3-chi2 be7 pe5-chiunn7, khioh khi2 lai5 cho3 hoe5-siunn7, hoe5-siunn7 be7 liam7-keng, liah8 khi2 lai5 phok8-phok8-cheng, cheng kui2 ang3? Cheng nng7 ang3, chit8 ang3 chiah8, chit8 ang3 chu7, chu7 ti7 kio5-a2-thau5, long3 phoa3 ang3, khioh chit8 e5 chinn5, be2 kiam5-chang3."
        ]
      ],
      "篇名": "96. 月光光（四）"
    },
    {
      "段": [
        [
          "月光光，秀才郎，騎白馬，過南塘。南塘得過，掠貓仔來接貨，接著，揭竹篙，挵鶆鷂，鶆鷂跋落田，嫁酒瓶，酒瓶卜貯酒，嫁掃帚，掃帚卜掃地，嫁予賣雜細，賣雜細卜搖鈴鐺，嫁司功，司功卜讀疏，嫁破布，破布卜補衫，嫁牛擔，牛擔卜犁田，嫁酒瓶，酒瓶走入空，目[目+聶]仔無頭鬃。",
          "Goeh8 kng-kng, siu3-chai5-long5, khia5 peh8-be2, koe3 lam5-tng5. lam5-tng5 be7 tit koe3, liah8 niau-a2 lai5 chiap-hoe3, chiap be7 tioh8, gia5 tek-ko, long3 lai7-hio7, lai7-hio7 poah8 loh8 chhan5, ke3 chiu2-pan5, chiu2-pan5 beh te2 chiu2, ke3 sau3-chhiu2, sau3-chhiu2 beh sau3-te7, ke3 hou7 be7 chap8-se3, be7 chap8-se3 beh io5 leng5-liang, ke3 sai-kong, sai-kong beh thak8 se, ke3 phoa3-pou3, phoa3-pou3 beh pou2-sann, ke3 gu5-tann, gu5-tann beh le5-chhan5, ke3 chiu2-pan5, chiu2-pan5 chau2 jip8 khang, bak8-nih-a2 bo5 thau5-chang."
        ]
      ],
      "篇名": "97. 月光光（五）"
    },
    {
      "段": [
        [
          "月光光，秀才郎，騎白馬，過南塘。南塘得過，掠貓仔來接貨；接貨接著，揭竹篙，挵鶆鶚；鶆鶚翇翇飛，蠓仔釘茶鍋，茶鍋淌淌滾，後壁溝一个查某囡仔偷抹粉。",
          "Goeh8 kng-kng, siu3-chai5-long5, khia5 peh8-be2, koe3 lam5-tng5. lam5-tng5 be7 tit koe3, liah8 niau-a2 lai5 chiap-hoe3; chiap-hoe3 chiap be7 tioh8, gia5 tek-ko, long3 lai7-hio7; lai7-hio7 phuh8-phuh8 poe, bang2-a2 teng3 te5-oe, te5-oe chhiang5-chhiang5-kun2, au7-piah-kau chit8 e5 cha-bou2 gin2-a2 thau boah-hun2."
        ]
      ],
      "篇名": "98. 月光光（六）"
    },
    {
      "段": [
        [
          "月光光，秀才郎，騎白馬，過南塘。南塘得過，掠貓仔來接貨；接貨接著，揭竹篙，掠鶆鶚；鶆鶚翇翇飛，揭竹篙，挵茶鍋；茶鍋淌淌滾，一个查某偷揠竹筍；揠幾枝？揠兩枝；一枝送童生，一枝送秀才；秀才騎馬踉踉來，閹雞掠來刣；刣徹徹，放火燒大伯；大伯走上山，放火燒豬肝；豬肝臭馦馦，麻油糊豆纖；豆纖噗噗彈，掠臭頭雞仔來搵瀾。",
          "Goeh8 kng-kng, siu3-chai5-long5, khia5 peh8-be2, koe3 lam5-tng5. lam5-tng5 be7 tit koe3, liah8 niau-a2 lai5 chiap-hoe3; chiap-hoe3 chiap be7 tioh8, gia5 tek-ko, liah8 lai7-hio7 ; lai7-hio7 phuh8-phuh8 poe, gia5 tek-ko, long3 te5-oe; te5-oe chhiang5-chhiang5-kun2, chit8 e5 cha-bou2 thau iah tek-sun2; iah kui2 ki? Iah nng7 ki; chit8 ki sang3 tong5-seng, chit8 ki sang3 siu3-chai5; siu3-chai5 khia5-be2 long7-long7 lai5, iam-ke liah8 lai5 thai5; thai5 theh-theh, pang3 hoe2 sio toa7-peh; toa7-peh chau2 chiunn7 soann, pang3 hoe2 sio ti-koann; ti-koann chhau3-hiam-hiam, moa5-iu5 kou5 tau7-chhiam; tau7-chhiam phok8-phok8-toann5, liah8 chhau3-thau5 ke-a2 lai5 un3 noa7."
        ]
      ],
      "篇名": "99. 月光光（七）"
    },
    {
      "段": [
        [
          "月光光，秀才郎，騎白馬，過南塘。馬[敖^力]走，踢著狗，狗仔狺狺吠，一个老公仔偷揠秞穗，揠幾穗？揠三穗，一穗挨，一穗曝，一穗鳥仔食落腹，公仔圍，婆仔縛，公仔食一碗，婆仔食一碟，公仔斷手，婆仔斷舌。",
          "Goeh8 kng-kng, siu3-chai5-long5, khia5 peh8-be2, koe3 lam5-tng5. Be2 gau5 chau2, that tioh8 kau2, kau2-a2 ngiauh-ngiauh pui7, chit8 e5 lau7-kong--a2 thau iah tiu7-sui7, iah kui2 sui7? Iah sann sui7, chit8 sui7 e, chit8 sui7 phak8, chit8 sui7 chiau2-a2 chiah8 loh8 pak, kong--a2 ui5, po5--a2 pak8, kong--a2 chiah8 chit8 oann2, po5--a2 chiah8 chit8 tih8, kong--a2 tng7-chhiu2, po5--a2 tng7-chih8."
        ]
      ],
      "篇名": "100. 月光光（八）"
    }
  ]
}
