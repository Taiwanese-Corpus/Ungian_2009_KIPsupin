{
  "作者": "江寶釵總編輯",
  "出版年": "1997",
  "出版者": "嘉義縣立文化中心",
  "文類": "褒歌",
  "書名": "嘉義市閩南語歌謠",
  "書寫系統": "漢羅",
  "資料": [
    {
      "段": [
        [
          "火車卜行三角龍，彎彎越越行雄，[毛^火]著媠某毋免暢，[手+罪]無幾個存天良，[毛^火]著媠某呣免品，[手+罪]無幾个存良心。",
          "Hoe2-chhia beh kiann5 sann-kak-liong5, oan-oan oat8-oat8 kiann5 be7 hiong5, chhoa7 tioh8 sui2-bou2 m7 bian2 thiong3, chhoe7 bo5 kui2 e5 chhun5 thian-liong5, chhoa7 tioh8 sui2-bou2 m7 bian2 phin2, chhoe7 bo5 kui2 e5 chhun5 liong5-sim."
        ],
        [
          "火車卜行行鐵輦，鐵輪無行會生鉎，哥呀你媠無免展，褲頭掀開全是勝，去到大溪洗一遍，毒死烏仔魚幾萬千，枵鬼查某抾去煎，食了無死嘛拖屎連。",
          "Hoe2-chhia beh kiann5 kiann5 thih-lian2, thih-lian2 bo5 kiann5 e7 sinn-sian, ko iah li2 sui2 m7 bian2 tian2, khou3-thau5 hian-khai choan5 si7 sian, khi3 kau3 toa7-khe se2 chit8 pian3, thau7-si2 ou-a2-hi5 kui2 ban7 chhian, iau-kui2 cha-bou2 khioh khi3 chian, chiah8 liau2 bo5 si2 ma7 thoa-sai2-lian5."
        ],
        [
          "一箍蕃薯生兩條，煮卜予小妹呀食枵，米甕無米大見笑，望你小妹呀蹛會稠。",
          "Chit8 khou han-chi5 sinn nng7 tiau5, chu2 beh hou7 sio2-moai7 iah chiah8 be7 iau, bi2-ang3 bo5 bi2 toa7 kian3-siau3, bang7 li2 sio2-moai7 iah toa3 e7 tiau5."
        ],
        [
          "[毛^火]著媠某心歡喜，[毛^火]著痞某心受氣，挽食佫荏懶。",
          "Chhoa7 tioh8 sui2-bou2 sim hoann-hi2, chhoa7 tioh8 phainn2-bou2 sim siu7-khi3, ban2 chiah8 kah lam2-noa7."
        ],
        [
          "食菜食菜頭，嫁翁卜嫁老猴，食菜食菜心，嫁翁卜嫁賽觀音，無食嘛甘心，對看就飽啦。",
          "Chiah8-chhai3 chiah8 chhai3-thau5, ke3-ang beh ke3 lau7-kau5, chiah8-chhai3 chiah8 chhai3-sim, ke3-ang beh ke3 sai3 koan-im, bo5 chiah8 ma7 kam-sim, tui3-khoann3 chiu7 pa2 lah."
        ],
        [
          "（某）未嫁汝烏魚斬頭，一个紗梳九種油，梳三下就光溜溜，嫁汝呰个烏魚斬頭，頭毛是變赤酋。",
          "（Bou2) boe7 ke3 li2 ou-hi5 cham7-thau5, chit8 e5 soa-e se kau2 chiong2 iu5, se sann he7 chiu7 kng liu3-liu3, ke3 li2 chit e5 ou-hi5 cham7-thau5, thau5-mng5 si7 pian3 chhiah-iu5."
        ],
        [
          "（翁）未[毛^火]汝呰个賤人破婊，一個薰袋仔四骹鬚，[毛^火]汝呰个賤人破婊，褲骹就結繡球。",
          "（Ang) boe7 chhoa7 li2 chit e5 chian7-lang5 phoa3-piau2 , chit8 e5 hun-te7-a2 si3 kha chhiu, chhoa7 li2 chit e5 chian7-lang5 phoa3-piau2 , khou3-kha chiu7 kiat siu3-kiu5."
        ],
        [
          "十五、 六就倚鼎灶，十七、 八就學梳頭，茶仔油抹chhap-chhap 流，來店仔頭，拄著一群少年家仔猴，有的下阮金耳鉤，有的下阮金手指，慼阮心肝想透透，想假tiak tiak tiak 唱。",
          "Chap8-gou7, lak8 chiu7 oa2 tiann2-chau3, chap8-chhit, peh chiu7 oh8 se-thau5, te5-a2-iu5 boah kah chhap-chhap lau5, lai5 kah tiam3-a2-thau5, tu2 tioh8 chit8 kun5 siau3-lian5-ke-a2 kau5, u7 e5 he7 gun2 kim hinn7-kau, u7 e5 he7 gun2 kim chhiu2-chi2, chheh gun2 sim-koann siunn7 thau3-thau3, siunn7 kah tiak tiak tiak chhiunn3."
        ],
        [
          "月仔光燄燄，狗仔連吠兩三聲，不是陳仔舍，著是竹卿兄，較猛開頂閂，開下閂，開門出來看，看著你即個破鼎臍的臭短命。",
          "Goeh8-a2 kng iam7-iam7, kau2-a2 lian5 pui7 nng7 sann siann, m7 si7 Tan5-a2-sia3, tioh8 si7 Tek-kheng hiann, khah me2 khui teng2-chhoann3, khui e7-chhoann3, khui-mng5 chhut lai5 khoann3, khoann3 tioh8 li2 chit e5 phoa3 tiann2-chai5 e5 chhau3 te2-mia7."
        ]
      ],
      "篇名": "無"
    }
  ]
}
