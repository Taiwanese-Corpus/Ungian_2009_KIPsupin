{
  "作者": "片岡嚴",
  "出版年": "1921",
  "出版者": "台灣日日新報社",
  "文類": "褒歌",
  "書名": "台灣風俗誌",
  "書寫系統": "漢字",
  "資料": [
    {
      "段": [
        [
          "天光起來要洗嘴，嘴來洗好要食飯，尋無君汝心頭酸。",
          "Thinn-kng khi2--lai5 beh se2-chhui3, chhui3 lai5 se2 ho2 beh chiah8-png7, chhoe7 bo5 kun li2 sim-thau5 sng."
        ],
        [
          "飯來食飽要梳頭，尋無君汝目屎流，頭鬃梳好要洗面，尋無阿兄汝一身。",
          "Png7 lai5 chiah8-pa2 beh se-thau5, chhoe7 bo5 kun li2 bak8-sai2 lau5, thau5-chang se ho2 beh se2-bin7, chhoe7 bo5 a-hiann li2 chit8 sin."
        ],
        [
          "面來洗好要抹粉，尋無阿兄心肝悶，粉來抹好梳頭鬃，尋無阿兄汝一人。",
          "Bin7 lai5 se2 ho2 beh boah-hun2, chhoe7 bo5 a-hiann sim-koann bun7, hun2 lai5 boah ho2 se thau5-chang, chhoe7 bo5 a-hiann li2 chit8 lang5."
        ],
        [
          "頭鬃梳好要縛腳，尋無阿兄食不乾，腳來縛好要穿鞋，尋無阿兄頭垂鬆。",
          "Thau5-chang se ho2 beh pak8-kha, chhoe7 bo5 a-hiann chiah8 be7 ta, kha lai5 pak8 ho2 beh chheng7 e5, chhoe7 bo5 a-hiann thau5 sui5-sang."
        ],
        [
          "鞋來穿好結鞋帶，尋無阿兄火沒花，鞋帶結好要洗手，尋無阿兄面憂憂。",
          "E5 lai5 chheng7 ho2 kat e5-toa3, chhoe7 bo5 a-hiann hoe2 bo5 hoa, e5-toa3 kat ho2 beh se2-chhiu2, chhoe7 bo5 a-hiann bin7 iu-iu."
        ],
        [
          "手來洗好要換褲，尋無阿兄心肝烏，褲來換好要穿衫，被阮昨昏等到今。",
          "Chhiu2 lai5 se2 ho2 beh oann7-khou3, chhoe7 bo5 a-hiann sim-koann ou, khou3 lai5 oann7 ho2 beh chheng7-sann, hou7 gun2 cha7-hng tan2 kau3 tann."
        ],
        [
          "雙腳踏到仙仔仙公廟，仙公門口一仔一塊石，路頭離遠真仔真可惜，就叫搭心搭心沒得著。",
          "Siang-kha toh8 kau3 Sian-a2 Sian-kong-bio7, Sian-kong mng5-khau2 chit8 e5 chit8 te3 chioh8, lou7-thau5 li7 hng7 chin-a2 chin kho2-sioh, chiu7 kio3 tah-sim tah-sim bo5 tit tioh8."
        ],
        [
          "稻仔大欉能發粟，要刈稻仔叫捻鐮，看見娘仔你定色，看兄無嫌兄明白。",
          "Tiu7-a2 toa7-chang5 e7 hoat chhek, beh koah tiu7-a2 kio3 ni liam5, khoann3-kinn3 niu5-a2 li2 tiann7 sek, khoann3 hiann bo5 hiam5 hiann beng5-pek8."
        ],
        [
          "雨傘開花圓輪輪，舉高舉低顧娘身，一時無看娘仔面，骨頭痛疼翻身。",
          "Hou7-soann3 khui-hoe inn5-lin3-lin3, giah8 koan5 giah8 ke7 kou3 niu5 sin, chit8-si5 bo5 khoann3 niu5-a2 bin7, kut-thau5 thiann3-thang3 be7 hoan-sin."
        ],
        [
          "風蔥開花結成球，船身有時著抹油，看見娘仔白與幼，親像竹紙包紅綢。",
          "Hong-chhang khui-hoe kiat seng5 kiu5, chun5-sin u7-si5 tioh8 boah-iu5, khoann3-kinn3 niu5-a2 peh8 kah iu3, chhin-chhiunn7 tek-choa2 pau ang5-tiu5."
        ],
        [
          "柳煙開花天頂香，月內無土亦無沙，娘汝要嫁著嫁我，給爾清閒免拖磨。",
          "Liu2-ian khui-hoe thinn-teng2 hiong, goeh8-lai7 bo5 thou5 iah8 bo5 soa, niu5 li2 beh ke3 tioh8 ke3 goa2, hou7 li2 chheng-eng5 bian2 thoa-boa5."
        ],
        [
          "綠竹開花在高山，腹肚若痛透心肝；為娘割吊欲安怎？一陣燒熱一陣寒。",
          "Lek8-tek khui-hoe chai7 koan5-soann, pak-too2 na7 thiann3 thau3 sim-koann; ui7 niu5 koah-tiau3 beh an3-choann2? Chit8 chun7 sio-jiat8 chit8 chun7 koann5."
        ],
        [
          "開花成棗是苦苓，七粒孤星一粒明；勸爾錢銀給娘用，誰知梟心即絕情。",
          "Khui-hoe seng5 cho2 si7 khou2-leng7, chhit liap8 kou-chhinn chit8 liap8 beng5; khng3 li2 chinn5-gin5 hou7 niu5 eng7, siang2 chai hiau-sim chiah choat8-cheng5."
        ],
        [
          "木棉開花白系系，少年娘仔生親醒，娘仔生美中阮意，可惜中伊不中阮。",
          "Bok8-mi5 khui-hoe peh8-si-si, siau3-lian5 niu5-a2 sinn chhin-chhinn2, niu5-a2 sinn sui2 teng3 gun2 i3, kho2-sioh teng3 i m7 teng3 gun2."
        ],
        [
          "月桂開花是中秋，相好不交交朋友；朋友落難相解救，相好落難結冤仇。",
          "Goat8-kui3 khui-hoe si7 tiong-chhiu, siong-ho2 m7 kau kau peng5-iu2; peng5-iu2 loh8-lan7 sio kai2-kiu3, siong-ho2 loh8-lan7 kiat oan-siu5."
        ],
        [
          "赤鬚開透花香香，哪吒出生提金箍，為娘掛吊哀哀苦，一時烏暗行無路。",
          "Chhiah-chhiu khui-thau3 hoe phang-phang, Lo5-chhia chhut-sinn theh8 kim-khou, ui7 niu5 koa3-tiau3 ai-ai khou2, chit8-si5 ou-am3 kiann5 bo5 lou7."
        ],
        [
          "黃茶開花在西天，前年與哥何有緣，今年哥仔被人騙，所以與阮能無緣。",
          "Ng5-te5 khui-hoe chai7 se-thian, cheng5-ni5 kah ko ho5 u7 ian5, kin-ni5 ko-a2 pi7 lang5 phian3, sou2-i2 kah gun2 e7 bo5 ian5."
        ],
        [
          "金鳳開花葉能黃，共娘相好情如糖；惡人拐唆來斷路，咱今沒得睏同床。",
          "Kim-hong7 khui-hoe hioh8 e7 ng5, kang7 niu5 siong-ho2 cheng5 ju5 thng5; ok-lang5 koai2-so lai5 tng7-lou7, lan2 tann bo5 tit khun3 kang5-chhng5."
        ],
        [
          "四英開花園盡有，丁蘭不孝害死母，梨花招夫殺生父，阮厝惡妻亦是有。",
          "Su3-eng khui-hoe hng5 chin7 u7, Teng-lan5 put-hau3 hai7-si2 bo2, Le5-hoa chio-hu sat sinn-pe7, gun2 chhu3 ok-chhe iah8 si7 u7."
        ],
        [
          "鳳仙開花真大蕊，少年無妻真克虧，好魚好肉食沒肥，暝日掛吊喘大氣。",
          "Hong7-sian khui-hoe chin toa7-lui2, siau3-lian5 bo5 chhe chin khek-khui, ho2-hi5 ho2-bah chiah8 be7 pui5, mi5-jit8 koa3-tiau3 chhoan2 toa7-khui3."
        ],
        [
          "春仔開花是熱天，甲葉落水能捲璉，娘仔烘爐茶古便，煎茶請哥亦該然。",
          "Chhun-a2 khui-hoe si7 joah8-thinn, kah-hioh8 loh8-chui2 e7 kng2-lian5, niu5-a2 hang-lou5 te5-kou2 pian7, chian-te5 chhiann2 ko iah8 kai-jian5."
        ],
        [
          "金錢開花何處來，娘仔做呆即彼擺，那能相好在心內，起腳動手人能知。",
          "Kim-chinn5 khui-hoe ho5-chhu3 lai5, niu5-a2 cho3-phainn2 chiah hit pai2, na7 e7 siong-ho2 chai7 sim-lai7, khi2-kha tang7-chhiu2 lang5 e7 chai."
        ],
        [
          "雞冠開花頭紅紅，聞名娘仔有錢人，全望娘仔相痛疼，代念兄哥是情人。",
          "Ke-koan khui-hoe thau5 ang5-ang5, bun5-beng5 niu5-a2 u7-chinn5 lang5, choan5 bang7 niu5-a2 sio thiann3-thang3, tai3-liam7 hiann-ko si7 cheng5-lang5."
        ],
        [
          "木香開花人人愛，小娘住在大稻埕，兄哥無嫌即要來，門口叫聲阮就知。",
          "Bok8-hiong khui-hoe lang5-lang5 ai3, sio2-niu5 toa3 chai7 Toa7-tiu7-tiann5, hiann-ko bo5 hiam5 chiah ai3 lai5, mng5-khau2 kio3-siann gun2 chiu7 chai."
        ],
        [
          "芭蕉開花心紅紅，阮有共哥小探聽，交有娘仔正四正，此久不敢阮厝行。",
          "Pa-chio khui-hoe sim ang5-ang5, gun2 u7 ka7 ko sio2 tham3-thiann, kau u7 niu5-a2 chiann3 si3-chiann3, chit-ku2 m7 kann2 gun2 chhu3 kiann5."
        ],
        [
          "風蔥開花白波波，八仙過海隨時無，真名正姓共哥報，免得害哥去尋無。",
          "Hong-chhang khui-hoe peh8-pho-pho, pat-sian koe3-hai2 sui5-si5 bo5, chin-mia5 chiann3-sinn3 ka7 ko po3, bian2 tit hai7 ko khi3 chhoe7 bo5."
        ],
        [
          "牡丹開花笑微微，娘仔生美真標緻，害我瞑日病相思，想要與娘結連理。",
          "Bou2-tan khui-hoe chhio3 bi5-bi5, niu5-a2 sinn sui2 chin phiau-ti3, hai7 goa2 mi5-jit8 pinn7 siunn-si, siunn7 beh kah niu5 kiat lian5-li2."
        ],
        [
          "狄青去取珍珠旗，蕃王用計要害伊，為娘割吊險險死，飯來食半湯匙。",
          "Tek8 Chheng khi3 chhu2 chin-chu-ki5, Hoan-ong5 eng7-ke3 beh hai7 i, ui7 niu5 koah-tiau3 hiam2-hiam2 si2, png7 lai5 be7 chiah8 poann3 thng-si5."
        ],
        [
          "虎爪開花鴨腳蹄，娘仔少年不去嫁，契兄害死千外個，害人腳風舉重枷。",
          "Hou2-jiau2 khui-hoe ah kha-te5, niu5-a2 siau3-lian5 m7 khi3 ke3, khe3-hiann hai7 si2 chheng goa7 e5, hai7 lang5 kha-hong giah8 tang7-ke5."
        ],
        [
          "梅仔好食酸吻吻，楊桃好食加冷損，若無與哥同床睏，因何褲袋短三寸。",
          "Mui5-a2 ho2-chiah8 sng bun2-bun2, iunn5-to5 ho2-chiah8 ka-leng2-sun2, na7 bo5 kah ko kang5-chhng5 khun3, in-ho5 khou3-te7 te2 sann chhun3."
        ],
        [
          "為娘割吊話說，骨頭浮漂放風箏，若有朋友與我坐，無言可答與伊回。",
          "Ui7 niu5 koah-tiau3 oe7 be7 soeh, kut-thau5 phu5-phio3 pang3 hong-chhoe, na7 u7 peng5-iu2 kah goa2 che7, bo5 gian5 thang tap kah i hoe5."
        ],
        [
          "為娘割吊飯食少，一病相思倒在床，倒在床中大聲叫，也無茶湯可食燒。",
          "Ui7 niu5 koah-tiau3 png7 chiah8 chio2, chit8 pinn7 siunn-si-to2 chai7 chhng5, to2 chai7 chhng5 tiong toa7-siann kio3, ia7 bo5-te5 thng thang chiah8 sio."
        ],
        [
          "赤菊開花紅吱吱，娘仔看哥笑迷迷；是你愛哥玉如意，推帆起錠不可啼。",
          "Chhiah-kiok khui-hoe ang5-ki3-ki3, niu5-a2 khoann3 ko chhio3-bi-bi; si7 li2 ai3 ko giok8-ju5-i3, thui-phang5 khi2-tiann7 m7 thang thi5."
        ],
        [
          "好花開透人愛採，娘你未大想欲歹；胸前二粒也未腫，骨頭痛疼你就知。",
          "Ho2-hoe khui-thau3 lang5 ai3 chhai2, niu5 li2 boe7 toa7-siunn7 beh phainn2; heng-cheng5 ji7 liap8 ia7 boe7 cheng2, kut-thau5 thiann3-thang3 li2 chiu7 chai."
        ],
        [
          "鷹爪開花正清芳，當今出有梟雄人；會梟梟無得著，各人伸手摸心肝。",
          "Eng-jiau2 khui-hoe chiann3 chheng-phang, tong-kim chhut u7 hiau-hiong5 lang5; e7 hiau be7 hiau bo5 tit tioh8, kok lang5 chhun-chhiu2 bong sim-koann."
        ],
        [
          "紅菊開花葉做茶，盡心相好無幾個；咱今神明著來許，父母不罵咱二個。",
          "Ang5-kiok khui-hoe hioh8 cho3 te5, chin7-sim siong-ho2 bo5 kui2 e5; lan2 tann sin5-beng5 tioh8 lai5 he7, pe7-bo2 m7 ma7 lan2 ji7 e5."
        ],
        [
          "香丸開花成佛手，二人當天食血酒；水潑落地難得收，更較重詛咱來咒。",
          "Hiunn-inn5 khui-hoe seng5 hut8-chhiu2, nng7 lang5 tng-thinn chiah8 hoeh-chiu2; chui2 phoah loh8 te7 lan5-tit siu, koh-khah tang7-choa7 lan2 lai5 chiu3."
        ],
        [
          "含笑開花成木筆，佮娘相好親密密；娘來哥去不接一，不如來娶較條直。",
          "Ham5-chhiau3 khui-hoe seng5 bok8-pit, kah niu5 siong-ho2 chhinn bit8-bit8; niu5 lai5 ko khi3 put-chiap-it, put-ju5 lai5 chhoa7 khah tiau5-tit8."
        ],
        [
          "水仙開花有一欉，開天盤古第一人；早日因緣對面講，父母不罵哥才可。",
          "Chui2-sian khui-hoe u7 chit8 chang5, khai-thian Phan5-kou2 te7-it lang5; cha2-jit8 in-ian5 tui3-bin7 kang2, pe7-bo2 m7 ma7 ko chiah thang."
        ],
        [
          "日葵開花向東旁，哥仔近來真無閑；早早偌知就不應，費了心神真不明。",
          "Jit8-kui5 khui-hoe ng3 tang-peng5, ko-a2 kin7-lai5 chin bo5 eng5; cha2-cha2 na7 chai chiu7 m7 eng3, hui3 liau2 sim-sin5 chin put-beng5."
        ],
        [
          "月香開花芳透天，王允用計獻貂蟬；當初真戇給娘騙，今來愈想愈了然。",
          "Goat8-hiong khui-hoe phang thau3-thian, Ong5 Un2 eng7-ke3 hian3 Tiau-sian7; tong-chhou chin gong7 hou7 niu5 phian3, tann lai5 ju2 siunn7 ju2 liau2-jian5."
        ],
        [
          "紅花開透紅吱吱，娘仔不可偌梟雄；一千八百提去用，招你練仙吾無閑。",
          "Ang5-hoe khui-thau3 ang5-ki3-ki3, niu5-a2 m7 thang hiah hiau-hiong5; chit8 chheng peh pah theh8 khi3 eng7, chio li2 lian7-sian gun2 bo5 eng5."
        ],
        [
          "菜豆開花結成條，不好查某透暝嬲；提錢提銀給哥用，一條大路透房間。",
          "Chhai3 -tau7 khui-hoe kiat seng5 tiau5, m7 ho2 cha-bou2 thau3-mi5 hiau5; theh8 chinn5 theh8 gin5 hou7 ko eng7, chit8 tiau5 toa7-lou7 thau3 pang5-keng."
        ],
        [
          "大樹倒落頭向天，甲葉落水會卷輪；少年紅神不免展，有人比你較少年。",
          "Toa7-chhiu7-to3 loh8 thau5 ng3 thinn, kah hioh8 loh8-chui2 e7 kng2-lian3; siau3-lian5 hong-sin5 m7 bian2 tian2, u7 lang5 pi2 li2 khah siau3-lian5."
        ],
        [
          "娘仔身美開花窗，親兄侗戇無關窗；娘仔當時怎樣講，明呼明唱無別人。",
          "Niu5-a2 sin sui2 khui-hoe thang, chhin-hiann tong3-gong7 bo5 kuinn-thang; niu5-a2 tong-si5 choann2-iunn7 kang2, beng5-hou beng5-chhiunn3 bo5 pat8-lang5."
        ]
      ],
      "篇名": "挽茶歌"
    }
  ]
}
