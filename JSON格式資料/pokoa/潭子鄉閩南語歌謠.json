{
  "作者": "胡萬川, 陳嘉瑞總編輯",
  "出版年": "2002",
  "出版者": "台中縣立文化中心",
  "文類": "褒歌",
  "書名": "潭子鄉閩南語歌謠",
  "書寫系統": "漢羅",
  "資料": [
    {
      "段": [
        [
          "卜娶某，卜娶某，娶著一個呰大箍，目睭吐吐，頷頸仔烏烏，輸會社煙筒箍。",
          "Boeh chhoa7-bou2, boeh chhoa7-bou2, chhoa7 tioh8 chit8 e5 chiah toa7-khou, bak8-chiu thou3-thou3, am7-kun2-a2 ou-ou, be7 su hoe7-sia7 ian-tang5-khou."
        ],
        [
          "卜嫁翁，卜嫁翁，嫁著一個老大人，嘴鬚長長好拌蚊，痚痀勘嗽氣死人。",
          "Boeh ke3-ang, boeh ke3-ang, ke3 tioh8 chit8 e5 lau7-toa7-lang5, chhui3-chhiu tng5-tng5 ho2 poann7-bang2, he-ku kham2-sau3 khi3-si2 lang5."
        ],
        [
          "月桃開花顛倒吊，樹莓開花半暝消，人人娶某水擱巧，咱那會娶某[禾+黑]擱驕，厝邊頭尾都干譙，是咱歹命講啥漦。",
          "Goeh8-tho5 khui-hoe tian-to3 tiau3, chhiu7-m5 khui-hoe poann3-mi5 siau, lang5-lang5 chhoa7-bou2 sui2 koh khiau2, lan2 nah e7 chhoa7-bou2 bai2 koh kiau, chhu3-pinn thau5-boe2 to kan3-kiau7, si7 lan2 phainn2-mia7 kong2 siann2-siau5."
        ],
        [
          "歹命親兄像菅榛，歹命阿娘絪草絪，阿兄是豬娘是絪，二人永遠出身。",
          "Phainn2-mia7 chhin-hiann chhiunn7 koann-chin, phainn2-mia7 a-niu5 in chhau2-in, a-hiann si7 ti niu5 si7 in, nng7 lang5 eng2-oan2 be7 chhut-sin."
        ],
        [
          "李仔好食粒粒酸，菁仔好食kauh 檳榔，阿娘仔生做肥合軟，無喊來唚唚咧麼拍損。",
          "Li2-a2 ho2-chiah8 liap8-liap8 sng, chhinn-a2 ho2-chiah8 kauh pin-nng5, a-niu5-a2 sinn-cho3 pui5 kah nng2, bo5 hiam3 lai5 chim-chim leh ma7 phah-sng2."
        ],
        [
          "我君仔卜入營，正手舉旗，倒手牽子，阿君你就儘量去拍拼，我會好好照顧您阿娘。",
          "Goa2 kun-a2 boeh jip8-iann5, chiann3-chhiu2 giah8 ki5, to3-chhiu2 khan kiann2, a-kun li2 chiu7 chin7-liong7 khi3 phah-piann3, goa2 e7 ho2-ho2 chiau3-kou3 lin2 a-nia5."
        ],
        [
          "清氣會社照玻璃，玻璃照出一條溪，查某囝仔生水毋甘嫁，留咧會社經布袋。",
          "Chheng-khi3 hoe7-sia7 chio3 po-le5, po-le5 chio3 chhut chit8 tiau5 khe, cha-bou2 gin2-a2 sinn sui2 m7 kam ke3, lau5 leh hoe7-sia7 kinn pou3-te7."
        ],
        [
          "桲仔開花成蓮霧，查某囝仔乖乖來阮厝，阮厝家私百項有，來予阮老娘嬭仔做新婦。",
          "Pat8-a2 khui-hoe seng5 lian2-bu7, cha-bou2 gin2-a2 kioai-koai lai5 gun2 chhu3, gun2 chhu3 ke-si pah-hang7 u7, lai5 hou7 gun2 lau7 niu5-le2-a2 cho3 sin-pu7."
        ]
      ],
      "篇名": "無"
    }
  ]
}
