{
  "作者": "陳仁愛",
  "出版年": "1923",
  "出版者": "台灣教會公報社",
  "文類": "報導文學",
  "書寫系統": "羅馬字",
  "資料": [
    {
      "段": [
        [
          "常常聽見流傳講，「He ！查某人。」聽著這句，逐人都了解hit 個意思。我teh 想hit 個因端m7 知是怎樣？婦人人到底有幾部份e5 缺點來生出這句e5 流傳。今將所想一屑仔寫ti7 chia，看會做至小可e5 勉勵我佮姊妹抑boe7 ？",
          "Siong5-siong5 thiaN-kiN3 liu5-thoan5 kong2, “He ! cha-bou2-lang5.” ThiaN tioh8 chit ku3, tak8 lang5 to liau2-kai2 hit e5 i3-su3. Goa2 teh siuN7 hit e5 in-toaN m7 chai si7 chaiN2-iuN7? Hu7-jin5-lang5 tau3-ti2 u7 kui2 pou7-hun7 e5 khoat-tiam2 lai5 siN chhut chit ku3 e5 liu5-thoan5. TaN chiong sou2 siuN7 chit8-sut-a2 sia2 ti7 chia, khoaN3 oe7 choe3 chi3 sio2-khoa2 e5 bian2-le7 goa2 kap chi2-be7 a2-boe7 ?"
        ],
        [
          "就是社交e5 事。古早信有女人國，穿心國，小人國。大家信教會移山，但是這陣無人愛信。就是對人那有社交，世界e5 狀況儼然親像ti7 目珠前。Hit 個國若是愛佮別國交通貿易，tui3重社交，hit國是文明。若是親像早時鎖國e5 時欠社交，就oh進步，續倒退。家庭社交若欠，親像早時婦人人無出門，全無社交，若見著親人ngiauh8-ngiauh8-chhoah，企boe7 tiau5 ，話講boe7出，實在可惜。設使若佮親戚往來親熱，大家相幫贊，實在是家庭進步e5 地基。",
          "Chiu7-si7 Sia7-kau e5 su7. Kou2-cha2 sin3 u7 Lu2-jin5 kok, Chhoan-sim kok, Siau2-jin5 kok. Tai7-ke sin3 kau3 oe7 i5-soaN, na7 si7 chit chun7 bo5 lang5 ai3 sin3. Chiu7-si7 tui3 lang5 na2 u7 sia7-kau, se3-kai3 e5 chong7-hong2 giam2-jian5 chhin-chhiuN7 ti7 bak8-chiu-cheng5. Hit e5 kok na7 si7 ai3 kap pat8-kok kau-thong bou7-ek8, tui3-tiong7 sia7-kau, hit kok si7 bun5-beng5. Na7 si7 chhin-chhiuN7 cha2-si5 so2 kok e5 si5 khiam3 sia7-kau, chiu7 oh chin3-pou7, soa3 to3-the3. Ka-teng5 sia7-kau na7 khiam3, chhin-chhiuN7 cha2-si5 hu7-jin5-lang5 bo5 chhut mng5, choan5 bo5 sia7-kau, na7 kiN3 tioh8 chhin-lang5 ngiauh8-ngiauh8-chhoah, khia7 boe7 tiau5, oe7 kong2 boe7 chhut, sit8-chai7 kho2-sioh. Siat-su2 na7 kap chhin-chhek ong2-lai5 chhin-jiat8, tai7-ke saN pang-chan7, sit8-chai7 si7 ka-teng5 chin3-pou7 e5 toe7-ki."
        ],
        [
          "Koh 教會e5 社交，有姊妹抑是兄弟對教會e5 工真貢獻，咱也著歡喜做親像hit號e5 人，kiam2-chhai2 身份有比別人較懸，也是著想著社交兩字來家己降低咱e5 心，歡喜佮教會e5人人親密往來，an2-ni 會內會外的確歡喜歡迎這款e5 人。也流傳e5 話也會漸漸消無。",
          "Koh kau3-hoe7 e5 sia7-kau, u7 chi2-be7 a2 si7 hiaN-ti7 tui3 kau3-hoe7 e5 kang chin kong3-hian3, lan2 ia7 tioh8 hoaN-hi2 choe3 chhin-chhiuN7 hit ho7 e5 lang5, kiam2-chhai2 sin-hun7 u7 pi2 pat8 lang5 khah koaiN5, ia7 si7 tioh8 siuN7 tioh8 Sia7-kau nng7 ji7 lai5 ka-ki7 kang3-ke7 lan2 e5 sim, hoaN-hi2 kap kau3-hoe7 e5 lang5-lang5 chhin-bit8 ong2-lai5, an2-ni hoe7-lai7 hoe7-goa7 tek-khak hoaN-hi2 hoan-geng5 chit khoan2 e5 lang5. Ia7 liu5-thoan5 e5 oe7 ia7 oe7 chiam7-chiam7 siau-bo5."
        ],
        [
          "Koh 一款，就是第一好，第一要緊e5 社交法，就是將咱e5 主極親愛e5 道理播揚hou7 人知。這款e5 道理世間人人都攏有份。親像頂面所論e5 社交，有人真gau5 交陪，真闊koh 出名。可惜欠主耶穌e5 道理做社交e5 路，致到有時抵著失敗。今極要點就是ti7 chia。所以親像這班北部有設女宣道會，大家出ian5差宣道婦四界傳道理。咱若m7 是對祖家宣道會派人傳道理hou7 咱，咱的確boe7得佮主交陪。In 若m7 是對實行社交2字，咱信主e5 快樂對佗落會得著？咱若有出ian5 hou7 宣道婦，就是伊所到e5 所在，咱e5 社交也到ti7 hia；若出一sian2，雖是小可，m7-ku2 對宣道會e5 工咱e5 社交會到ti7 hia。女宣道會e5 目的就是因為an2-ni。",
          "Koh chit8 khoan2, chiu7-si7 te7-it ho2, te7-it iau3-kin2 e5 sia7-kau-hoat, chiu7-si7 chiong lan2 e5 Chu2 kek8 chhin-ai3 e5 to7-li2 po3-iong5 hou7 lang5 chai. Chit khoan2 e5 to7-li2 se3-kan lang5-lang5 to long2 u7 hun7. Chhin-chhiuN7 teng2-bin7 sou2 lun7 e5 sia7-kau, u7 lang5 chin gau5 kau-poe5, chin khoah koh chhut-mia5. Kho2-sioh khiam3 Chu2 Ia5-sou e5 to7-li2 choe3 sia7-kau e5 lou7, ti3-kau3 u7-si5 tu2 tioh8 sit-pai7. TaN kek8 iau3-tiam2 chiu7-si7 ti7 chia. Sou2-i2 chhin-chhiuN7 chit pang Pak-pou7 u7 siat Lu2 Soan-to7-hoe7, tai7-ke chhut-ian5 chhe Soan-to7-hu7 si3-koe3 thoan5 to7-li2. Lan2 na7 m7 si7 tui3 Chou2-ke Soan-to7-hoe7 phai3 lang5 thoan5 to7-li2 hou7 lan2, lan2 tek-khak boe7-tit kap Chu2 kau-poe5. In na7 m7 si7 tui3 sit8-heng5 Sia7-kau nng7 ji7, lan2 sin3 Chu2 e5 khoai3-lok8 tui3 tah-loh8 oe7 tit--tioh8? Lan2 na7 u7 chhut-ian5 hou7 Soan-to7-hu7, chiu7-si7 i sou2 kau3 e5 sou2-chai7, lan2 e5 sia7-kau ia7 kau3 ti7 hia; na7 chhut chit8 sian2, sui si7 sio2-khoa2, m7-ku2 tui3 Soan-to7-hoe7 e5 kang lan2 e5 sia7-kau oe7 kau3 ti7 hia. Lu2 Soan-to7-hoe7 e5 bok8-tek chiu7-si7 in-ui7 an2-ni."
        ],
        [
          "所以向望所疼痛e5 姊妹，逐人用lin2 e5 見識koh 加添來想，咱若入女宣道會有甚物非常e5 價值ti7--teh 。",
          "Sou2-i2 ng3-bang7 sou2 thiaN3-thang3 e5 chi2-be7, tak8 lang5 eng7 lin2 e5 kian3-sek koh ke-thiN lai5 siuN7, lan2 na7 jip8 Lu2 Soan-to7-hoe7 u7 sim2-mih8 hui-siong5 e5 ke3-tat8 ti7--teh."
        ]
      ],
      "篇名": "Hu7-jin5 e5 Sia7-kau"
    }
  ]
}
