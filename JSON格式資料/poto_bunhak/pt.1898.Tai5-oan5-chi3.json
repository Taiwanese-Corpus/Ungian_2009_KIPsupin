{
  "作者": "編輯室",
  "出版年": "1898",
  "出版者": "台灣教會公報社",
  "文類": "報導文學",
  "書寫系統": "羅馬字",
  "資料": [
    {
      "段": [
        [
          "自台灣歸日本版圖了後，有改換濟濟項，親像縣份e5界限，設辦務署kap批局，攏有要緊e5權係，咱應該著相熟，逐項會利便m7免費氣。",
          "Chu7 Tai5-oan5 kui Jit8-pun2 pan2-tou5 liau2-au7, u7 ke2-oaN7 che7-che7 hang7, chhin-chhiuN7 Koan7-hun7 e5 kai3-han7, siat pan7-bu7-su7 kap phoe-kiok8, long2 u7 iau3-kin2 e5 koan5-he7, lan2 eng-kai tioh8 siong-sek8, tak8-hang7 e7 li7-pian7 m7 bian2 hui3-khi3."
        ],
        [
          "論早前e5縣份，卻有苗栗、彰化、雲林、安平kap恆春；今hiah-e5名做縣無teh用。新設e5 縣廳有排列ti7下底；總是所記e5里份攏是照日本e5路程來記。Lin2學nih8 e5學生若ai3科考，著知日本直行e5一里ti2清國e5六里連780步e5額；日本四方e5一里ti2清國e5 46.24四方里e5額。",
          "Lun7 cha2-cheng5 e5 Koan7-hun7, khiok u7 Biau5-lek8, Chiang-hoa3, Hun5-lim5, An-peng5 kap Heng5-chhun; taN hiah-e5 mia5 cho3 Koan7 bo5 teh eng7. Sin siat e5 Koan7 ThiaN u7 pai5-liat8 ti7 e7-te2; chong2-si7 sou2 ki3 e5 li2-hun7 long2 si7 chiau3 Jit8-pun2 e5 lou7-theng5 lai5 ki3. Lin2 oh8--nih8 e5 hak8-seng na7 ai3 khe-kho2, tioh8 chai Jit8-pun2 tit8-heng5 e5 chit8 li2 ti2 Chheng-kok e5 lak8 li2 lian5 780 pou7 e5 giah8; Jit8-pun2 su3-hong e5 chit8 li2 ti2 Chheng-kok e5 46.24 su3-hong li2 e5 giah8."
        ],
        [
          "1.台北縣。縣廳設ti7台北城內，就是總督toa3 ti7 hia統轄全台e5政事；Iau2-ku2照hit-tah e5地理另外有分設基隆kap淡水e5支廳。台北縣東西長約有 16里，南北17里；闊是差不多273 e5 四方里。縣內街kap庄社e5額合共1437個，口灶約有7,8812，頭嘴 有49,6468人。總共有保里14 個；辦務署13個。",
          "1.Tai5-pak-koan7. Koan7-thiaN siat ti7 Tai5-pak-siaN5 lai7, chiu7-si7 Chong2-tok toa3 ti7 hia thong2-hat choan5 Tai5 e5 cheng3-su7; Iau2-ku2 chiau3 hit-tah e5 te7-li2 leng7-goa7 u7 hun-siat Ki-liong5 kap Tam7-chui2 e5 Chi-thiaN. Tai5-pak-koan7 tang-sai tng5 iok u7 16 li2, lam5-pak 17 li2; khoah si7 chha-put-to 273 e5 su3-hong li2. Koan7-lai7 ke kap chng-sia7 e5 giah8 hap8-kiong7 1437 e5, khau2-chau3 iok u7 7,8812, thau5-chhui3 u7 49, 6468 lang5. Chong2-kiong7 u7 po2-li2 14 e5; pan7-bu7-su7 13 e5."
        ],
        [
          "2.新竹縣。縣廳設ti7竹塹城內；東西e5界限15里；南北20里；闊330 e5四方里。北界是台北縣，南界是台中縣；若是東爿有大山thong2起做界限。西方一片e5平埔一直到海。縣內街kap庄社e5額合共1145個；口灶有8，3768個；頭嘴 2，71505人；保里 6個；辦務署11 個。",
          "2.Sin-tek-koan7. Koan7-thiaN siat ti7 Tek-chham3-siaN5 lai7; tang-sai e5 kai3-han7 15 li2; lam5-pak 20 li2; khoah 330 e5 su3-hong li2. Pak-kai3 si7 Tai5-pak-koan7, lam5-kai3 si7 Tai5-tiong-koan7; na7 si7 tang-peng5 u7 toa7-soaN thong2 khi2 cho3 kai3-han7. Sai-hng chit8 phiN3 e5 peN5-pou it-tit8 kau3 hai2. Koan7-lai7 ke kap chng-sia7 e5 giah8 hap8-kiong7 1145 e5 ; khau2-chau3 u7 8,3768 e5; thau5-chhui3 2,71505 lang5; po2-li2 6 e5; pan7-bu7-su7 11 e5."
        ],
        [
          "3.台中縣。台中縣廳ti7 舊時e5台灣府城內。Ti7 hia起頭有設二個支廳tiam3彰化kap埔里社，今已經廢無。界限內，東西23里；南北15里；四圍闊345 e5四方里。西方隔海kap清國e5泉州遠遠相對面。東方一段腳脊背大山。看hit e5地e5四面彷彿親像新竹縣。伊e5街kap庄社e5賬額有1304 個；口灶1,3429個；頭嘴49,0465人；保里26個；辦務署15位。",
          "3.Tai5-tiong-koan7. Tai5-tiong-koan7 thiaN ti7 ku7-si5 e5 Tai5-oan5 hu2-siaN5 lai7. Ti7 hia khi2-thau5 u7 siat nng7 e5 chi-thiaN tiam3 Chiang-hoa3 kap Pou-li2-sia7, taN i2-keng hoe3-bo5. Kai3-han7 lai7, tang-sai 23 li2; lam5-pak 15 li2; si3-ui5 khoah 345 e5 su3-hong li2. Sai-hng keh hai2 kap Chheng-kok e5 Choan5-chiu hng7-hng7 saN tui3-bin7. Tang-hng chit8 toaN7 kha-chiah poe7 toa7-soaN. KhoaN3 hit e5 te7 e5 si3-bin7 hong2-hut chhin-chhiuN7 Sin-tek-koan7. I e5 ke kap chng-sia7 e5 siau3-giah8 u7 1304 e5; khau2-chau3 1,3429 e5; thau5-chhui3 49,0465 lang5; po2-li2 26 e5; pan7-bu7-su7 15 ui7."
        ],
        [
          "4.嘉義縣。嘉義縣廳ti7嘉義城內；掌管東西23里；南北18里；地面415個四方里；比台東縣較細；m7-ku2 伊e5百姓到hiah濟，是做全台逐縣e5頭目。伊e5街kap庄社e5賬額有1959 個；口灶12,0787個；頭嘴53,5763人；保里26個；辦務署14位。早前縣廳e5名是諸羅山，因為有功清國e5皇帝換做嘉義。",
          "4.Ka-gi7-koan7. Ka-gi7-koan7-thiaN ti7 Ka-gi7-siaN5 lai7; chiang2-koan2 tang-sai 23 li2; lam5-pak 18 li2; te7-bin7 415 e5 su3-hong li2; pi2 Tai5-tang-koan7 khah se3; m7-ku2 i e5 peh-siN3 kau3 hiah che7, si7 cho3 choan5 Tai5 tak8-koan7 e5 thau5-bak8. I e5 ke kap chng-sia7 e5 siau3-giah8 u7 1959 e5; khau2-chau3 12,0787 e5; thau5-chhui3 53,5763 lang5; po2-li2 26 e5; pan7-bu7-su7 14 ui7. Cha2-cheng5 Koan7-thiaN e5 mia5 si7 Chu-lo5-san, in-ui7 iu2-kong Chheng-kok e5 Hong5-te3 oaN7-cho3 Ka-gi7."
        ],
        [
          "5.台南縣。縣廳ti7台南府城內；管轄東西15里；南北8里；地面有120個四方里。伊e5街kap庄社有892個；口灶4,8119個；頭嘴19,6169人；保里40個；辦務署 6位。二三百年前，在台南城e5地，有這個小可蕃社名叫沙甘；tui3鄭國姓來了後，hit e5名換做赤崁；台灣島歸清國e5時，ti7 hia有建置台灣府城，到劉欽差e5手，hit e5地號koh換做台南府城。",
          "5.Tai5-lam5-koan7. Koan7-thiaN ti7 Tai5-lam5 hu2-siaN5 lai7; koan2-hat tang-sai 15 li2; lam5-pak 8 li2; te7-bin7 u7 120 e5 su3-hong li2. I e5 ke kap chng-sia7 u7 892 e5; khau2-chau3 4,8119 e5; thau5-chhui3 19,6169 lang5; po2-li2 40 e5; pan7-bu7-su7 6 ui7. Nng7 saN-pah ni5 cheng5, chai7 Tai5-lam5-siaN5 e5 te7, u7 chit e5 sio2-khoa2 hoan-sia7 mia5 kio3 Sa-kam; tui3 TeN7 Kok-seng3 lai5 liau2-au7, hit e5 mia5 oaN7-cho3 Chhiah-kham3; Tai5-oan5-to2 kui Chheng-kok e5 si5, ti7 hia u7 kian3-ti3 Tai5-oan5 hu2-siaN5, kau3 Lau5 Khim-chhe e5 chhiu2, hit e5 te7-ho7 koh oaN7-cho3 Tai5-lam5 hu2-siaN5."
        ],
        [
          "6.鳳山縣。縣廳ti7 埤頭城內。東西e5界限15里；南北22里；地面共有330 e5四方里，略仔若親像三角尖e5款。伊e5街kap庄社e5賬額有1817個；口灶有7,5053個；頭嘴40,5800人；保里43個；辦務署11位。屬縣內另外有一塊海嶼仔號做小硫球，是kap東港e5港口略仔相對面。",
          "6.Hong7-soaN-koan7. Koan7-thiaN ti7 Pi-thau5-siaN5 lai7. Tang-sai e5 kai3-han7 15 li2; lam5-pak 22 li2; te7-bin7 kiong7 u7 330 e5 su3-hong li2, lioh8-a2 na2-chhin-chhiuN7 saN-kak-chiam e5 khoan2. I e5 ke kap chng-sia7 e5 siau3-giah8 u7 1817 e5; khau2-chau3 u7 7,5053 e5; thau5-chhui3 40,5800 lang5; po2-li2 43 e5; pan7-bu7-su7 11 ui7. Siok8 Koan7-lai7 leng7-goa7 u7 chit8 te3 hai2-su7-a2 ho7-cho3 Sio2-liu5-khiu5, si7 kap Tang-kang2 e5 kang2-khau2 lioh8-a2 saN tui3-bin7."
        ],
        [
          "7.台東縣。除出北方e5宜蘭廳，南方e5鳳山縣所屬e5地，攏是台東縣管轄e5。伊東西e5界限是18里；南北62里；地面1116四方里e5大。論伊e5保里，街，kap庄社e5額，be7 tit thang知到詳細；因為界限內有高山險嶺較濟是生番teh toa3；獨獨南方卑南e5地較平坦na7-tiaN7。台東縣人家e5賬額約有1,4000個；頭嘴差不多7,0000人。辦務署iau2-boe7定著，是照地理e5利便來設。看人家e5濟少，現今已經有3位。",
          "7.Tai5-tang-koan7. Tu5 chhut pak-hng e5 Gi5-lan5-thiaN, lam5-hng e5 Hong7-soaN-koan7 sou2 siok8 e5 te7, long2 si7 Tai5-tang-koan7 koan2-hat--e5. I tang-sai e5 kai3-han7 si7 18 li2; lam5-pak 62 li2; te7-bin7 1116 su3-hong li2 e5 toa7. Lun7 i e5 po2-li2, ke,kap chng-sia7 e5 giah8, be7 tit thang chai kau3 siong5-se3; in-ui7 kai3-han7 lai7 u7 koan5-soaN hiam2-nia2 khah che7 si7 chhiN-hoan teh toa3; tok8-tok8 lam5-hng Pi-lam5 e5 te7 khah piN5-thaN2 na7-tiaN7. Tai5-tang-koan7 jin5-ke e5 siau3-giah8 iok u7 1,4000 e5; thau5-chhui3 chha-put-to 7,0000 lang5. Pan7-bu7-su7 iau2-boe7 tiaN7-tioh8, si7 chiau3 te7-li2 e5 li7-pian7 lai5 siat. KhoaN3 jin5-ke e5 che7-chio2, hian7-kim i2-keng u7 3 ui7."
        ],
        [
          "8.宜蘭廳。在台灣圖e5東北爿。東西e5界限6里；南北11里；地面不過33個四方闊。伊e5街kap庄社有278個；口灶2,1464個；頭嘴11,4095人；保里12個；辦務署4位。另外有海嶼仔ti7東爿洋，名叫龜山。宜蘭地早e5時番名就是Kabalan，後來漢人換做Kap-chu2難。",
          "8.Gi5-lan5-thiaN. Chai7 Tai5-oan5 tou5 e5 tang-pak peng5. Tang-sai e5 kai3-han7 6 li2; lam5-pak 11 li2; te7-bin7 put-ko3 33 e5 su3-hong khoah. I e5 ke kap chng-sia7 u7 278 e5; khau2-chau3 2,1464 e5; thau5-chhui3 11,4095 lang5; po2-li2 12 e5; pan7-bu7-su7 4 ui7. Leng7-goa7 u7 hai2-su7-a2 ti7 tang-peng5-iuN5, mia5 kio3 Ku-soaN. Gi5-lan5 te7 cha2 e5 si5 hoan mia5 chiu7-si7 Kabalan, au7-lai5 Han3-jin5 oaN7-cho3 Kap-chu2-lan5."
        ],
        [
          "9.澎湖廳。民政廳設ti7 馬公城。管轄e5鄉里合共94個；口灶8945個；頭嘴4，9450人；辦務署有5位。照清國e5官teh查彭湖廳有72庄，33個海嶼，m7-ku2 hiah-e5海嶼約有12個無人toa3。現時日本官teh設法beh ti7 Ka-poa3-su7起燈樓，因為倚hit-tah常常有打破船e5事。頂面所記e5無講起生番社kap伊e5人額，總是近來日本人略a2有查。伊講in本地番e5人額就是：─查埔--e5 3,6272；查某--e5 3,2576；合共6,8848人。",
          "9. PheN5-ou5-thiaN. Bin5-cheng3-thiaN siat ti7 Ma2-keng-siaN5. Koan2-hat e5 hiuN-li2 hap8-kiong7 94 e5; khau2-chau3 8945 e5; thau5-chhui3 4,9450 lang5; pan7-bu7-su7 u7 5 ui7. Chiau3 Chheng-kok e5 koaN teh chha5 PheN5-ou5-thiaN u7 72 chng, 33 e5 hai2-su7, m7-ku2 hiah-e5 hai2-su7 iok u7 12 e5 bo5 lang5 toa3. Hian7-si5 Jit8-pun2 koaN teh siat-hoat beh ti7 Ka-poa3-su7 khi2 teng-lau5, in-ui7 oa2 hit-tah siong5-siong5 u7 phah-phoa3 chun5 e5 su7. Teng2-bin7 sou2 ki3--e5 bo5 kong2-khi2 chheN-hoan-sia7 kap i e5 lang5-giah8, chong2-si7 kin7-lai5 Jit8-pun2 lang5 lioh8-a2 u7 chha5. I kong2 in pun2-te7 hoan e5 lang5-giah8 chiu7-si7:─ ta-pou--e5 3,6272; cha-bou2--e5 3,2576; hap8-kiong7 6,8848 lang5."
        ],
        [
          "An2-ni，照日本官造e5加合，通台灣tou5-siok8有269,3263人teh住。若是生番e5無算在內，有8926街市kap庄社。今這下底是排列通台灣屬有寄批、包、銀單、以及電報e5局，利便thang出在人去寄。論批，若是2錢內重--e5，也值2 chiam e5 郵票，就會得到台灣各批局界管e5所在。Beh寄小包、銀單、電報，ti7 chia無位thang詳細講，kiam2-chhai2後張e5報thang接續來記。",
          "An2-ni, chiau3 Jit8-pun2 koaN cho7 e5 ke-kah, thong Tai5-oan5 tou5-siok8 u7 269,3263 lang5 teh toa3. Na7 si7 chheN-hoan--e5 bo5 sng3 chai7-lai7, u7 8926 ke-chhi7 kap chng-sia7. TaN chit e7-te2 si7 pai5-liat8 thong Tai5-oan5-siok8 u7 kia3 phoe, Pau, gin5-toaN, i2-kip8 tian7-po3 e5 kiok8, li7-pian7 thang chhut-chai7 lang5 khi3 kia3. Lun7-phoe, na7 si7 2 chiN5-lai7 tang7--e5, ia7 tat8 2 chiam e5 iu5-phio3, chiu7 e7-tit kau3 Tai5-oan5 kok phoe-kiok8 kai3-koan2 e5 sou2-chai7. Beh kia3 sio2-pau, gin5-toaN, tian7-po3, ti7 chia bo5 ui7 thang siong5-se3 kong2, kiam2-chhai2 au7 tiuN e5 Po3 thang chiap-soa3 lai5 ki3."
        ],
        [
          "台北縣：─",
          "Tai5-pak-koan7:─"
        ],
        [
          "縣城內…………Taihoku",
          "Koan7-siaN5-lai7............Taihoku"
        ],
        [
          "大稻庭…………Titokei",
          "Toa7-tiu7-tiaN5............Titokei"
        ],
        [
          "淡水…………Tansui",
          "Tam7-sui2............Tansui"
        ],
        [
          "水轉腳…………Suihenkiyaku",
          "Chui2-tng2-kha............Suihenkiyaku"
        ],
        [
          "頂雙溪…………Chosokei",
          "Teng2-siang-khe............Chosokei"
        ],
        [
          "基隆…………Kiirun",
          "Ke-lang5............Kiirun"
        ],
        [
          "金包里…………Kimpori",
          "Kim-pau-li2............Kimpori"
        ],
        [
          "桃仔園…………Toshiyen",
          "Tho5-a2-hng5............Toshiyen"
        ],
        [
          "大嵙ham7…………Taikokan",
          "Toa7-khou-ham7............Taikokan"
        ],
        [
          "新竹縣：─",
          "Sin-tek-koan7:─"
        ],
        [
          "縣城內…………Shinchiku",
          "Koan7-siaN5-lai7............Shinchiku"
        ],
        [
          "苗栗…………Biorotsu",
          "Biau5-lek8............Biorotsu"
        ],
        [
          "後龍…………Koro",
          "Au7-lang5............Koro"
        ],
        [
          "大甲…………Taiko",
          "Tai7-kah............Taiko"
        ],
        [
          "台中縣：─",
          "Tai5-tiong-koan7:─"
        ],
        [
          "縣城內…………Taichiu",
          "Koan7-siaN5-lai7............Taichiu"
        ],
        [
          "彰化…………Shoka",
          "Chiang-hoa3............Shoka"
        ],
        [
          "鹿港…………Kokho",
          "Lok8-kang2............Kokho"
        ],
        [
          "葫蘆敦…………Koroton",
          "Hou5-lou5-tun............Koroton"
        ],
        [
          "東勢角…………Taikaku",
          "Tang-si3-kak............Taikaku"
        ],
        [
          "北斗…………Hokuto",
          "Pak-tau2............Hokuto"
        ],
        [
          "林杞埔…………Kinkiho",
          "Lim5-ki2-pou............Kinkiho"
        ],
        [
          "埔里社…………Horisha",
          "Pou-li2-sia7............Horisha"
        ],
        [
          "雲林…………Unrin",
          "Hun5-lim5............Unrin"
        ],
        [
          "嘉義縣：─",
          "Ka-gi7-koan7:─"
        ],
        [
          "縣城內…………Kagee",
          "Koan7-siaN5-lai7............Kagee"
        ],
        [
          "北港…………Hokho",
          "Pak-kang2............Hokho"
        ],
        [
          "朴仔腳…………Bokushikiyaku",
          "Phoh-a2-kha............Bokushikiyaku"
        ],
        [
          "新營庄…………Shinyeisho",
          "Sin-iaN5-chng............Shinyeisho"
        ],
        [
          "曾文溪…………Sobunkei",
          "Chan-bun5-khe............Sobunkei"
        ],
        [
          "台南縣：─",
          "Tai5-lam5-koan7:─"
        ],
        [
          "縣城內…………Tainan",
          "Koan7-siaN5-lai7............Tainan"
        ],
        [
          "安平…………Anping",
          "An-peng5............Anping"
        ],
        [
          "鳳山縣：─",
          "Hong7-soaN-koan7:─"
        ],
        [
          "縣城內…………Hongan",
          "Koan7-siaN5-lai7............Hongan"
        ],
        [
          "阿公店…………Akoten",
          "A-kong-tiam3............Akoten"
        ],
        [
          "蕃薯寮…………Banshorio",
          "Han-chu5-liau5............Banshorio"
        ],
        [
          "打狗…………Takau",
          "TaN2-kau2............Takau"
        ],
        [
          "東港…………Toko",
          "Tang-kang2............Toko"
        ],
        [
          "枋寮…………Borio",
          "Pang-liau5............Borio"
        ],
        [
          "恆春…………Koshun",
          "Heng5-chhun............Koshun"
        ],
        [
          "台東縣：─",
          "Tai5-tang-koan7:─"
        ],
        [
          "縣城內…………Taito",
          "Koan7-siaN5-lai7............Taito"
        ],
        [
          "宜蘭廳：─",
          "Gi5-lan5-thiaN:─"
        ],
        [
          "城內…………Giran",
          "SiaN5-lai7............Giran"
        ],
        [
          "蘇澳…………Soo",
          "Sou-o3............Soo"
        ],
        [
          "澎湖廳：─",
          "PheN5-ou5-thianN:─"
        ],
        [
          "城內…………Bokoto",
          "SiaN5-lai7............Bokoto"
        ]
      ],
      "篇名": "Tai5-uan5-tsi3"
    }
  ]
}
