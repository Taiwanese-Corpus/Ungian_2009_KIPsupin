{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "海風吹著小小城市，港都生活全靠勇氣正義，提出勇氣尊重正義。做著好男兒，這就是霧夜的港都好男兒。",
          "hai2-hong chhoe tioh8 sio2-sio2 siann5-chhi7, kang2-tou seng-oah8 choan5 kho3 iong2-khi3 cheng3-gi7, theh8-chhut iong2-khi3 chun-tiong7 cheng3-gi7. choe3 tioh8 ho2 lam5-ji5, che chiu7-si7 bu7 ia7 e5 kang2-tou ho2 lam5-ji5."
        ],
        [
          "夜霧罩著小小城市，港都男兒為愛付出情意，只有真情並無虛偽，純情對待伊，這就是霧夜的港都好男兒。",
          "ia7-bu7 ta3 tioh8 sio2-sio2 siann5-chhi7, kang2-tou lam5-ji5 ui7 ai3 hu3-chhut cheng5-i3, chi2-u7 chin-cheng5 peng7 bo5 hi-gui5, sun5-cheng5 tui3-thai7 i, che chiu7-si7 bu7 ia7 e5 kang2-tou ho2 lam5-ji5."
        ],
        [
          "海風吹著小小城市，港都生活全靠勇氣正義，提出勇氣尊重正義。做著好男兒，這就是霧夜的港都好男兒。",
          "hai2-hong chhoe tioh8 sio2-sio2 siann5-chhi7, kang2-tou seng-oah8 choan5 kho3 iong2-khi3 cheng3-gi7, theh8-chhut iong2-khi3 chun-tiong7 cheng3-gi7. choe3 tioh8 ho2 lam5-ji5, che chiu7-si7 bu7 ia7 e5 kang2-tou ho2 lam5-ji5."
        ]
      ],
      "篇名": "港都好男兒"
    },
    {
      "作者": "于文",
      "出版年": "0",
      "文類": "流行歌",
      "書寫系統": "漢字",
      "段": [
        [
          "淒涼命運最無情，害阮袂當見光明。船頂螺聲帶悲情，可比為我抱不平。誰同情誰同情，啥人來同情。港都海風吹袂停，引阮心頭凝。",
          "chhi-liang5 mia7-un7 choe3 bo5-cheng5, hai7 goan2 boe7 tang kian3 kong-beng5. chun5-teng2 le5-siann tai3 pi-cheng5, kho2-pi2 ui7 goa2 phau7 put-peng5. siang2 tong5-cheng5 siang2 tong5-cheng5, siann2 lang5 lai5 tong5-cheng5. kang2-tou hai2-hong chhoe boe7 theng5, in2 gun2 sim-thau5 geng5."
        ],
        [
          "無情命運來戲弄，害阮看無恩情人。無論媠醜我甘願，堅心完成純情夢。走西東走西東，欲尋伊一人。港都夜雨像情網，引阮目箍紅。",
          "bo5 cheng5 mia7 un7 lai5 hi3-lang7, hai7 goan2 khoann3 bo5 un-cheng5-lang5. bo5-lun7 sui2 bai2 goa2 kam-goan7, kian-sim oan5-seng5 sun5-cheng5-bang7. chau2 sai tong chau2 sai tong, beh chhoe7 i chit8 lang5. kang2-tou ia7-hou7 chhiunn7 cheng5-bang7, in2 goan2 bak8-khou ang5."
        ]
      ],
      "篇名": "港都戀歌"
    },
    {
      "作者": "莊啟勝/文夏",
      "出版年": "1958",
      "文類": "流行歌",
      "書寫系統": "漢字",
      "段": [
        [
          "聽著鑼聲響亮，毋通惜別離。前途盡是希望，充滿著光明。海鳥毋通多情，開聲啼啼哭。",
          "thiann tioh8 lo5-siann hiang2-liang7, m7 thang sioh piat8-li7. chian5-tou5 chin7 si7 hi-bong7, chhiong-moa2 tioh8 kong-beng5. hai2-chiau2 m7 thang to-cheng5, khui-siann thi5-thi5 khau3."
        ],
        [
          "船煙也像為伊慶祝出航去，有熱情的目屎流落來。就是為著愛，為伊甘願拍拚，甘願做犧牲，為伊保持純情幾个親像我。",
          "chun5-ian ia7 chhiunn7 ui7 i kheng3-chiok chhut-hang5 khi3, u7 jiat8-cheng5 e5 bak8-sai2 lau5--loh8-lai5. chiu7-si7 ui7 tioh8 ai3, ui7 i kam-goan7 phah-piann3, kam-goan7 choe3 hi-seng, ui7 i po2-chhi5 sun5-cheng5 kui2 e5 chhin-chhiunn7 goa2."
        ],
        [
          "港邊依依惜別，心情啥人知。踮在港邊岸墘，看著船欲開，流落滴滴目屎。毋是底留戀，為伊前途幸福，祈望神保庇，用歡喜的目屎送伊欲出航。",
          "kang2-pinn i-i sioh-piat8, sim-cheng5 siann2 lang5 chai. tiam3 chai7 kang2-pinn hoann7-kinn5, khoann3 tioh8 chun5 beh khai, liu5-loh8 tih-tih bak8-sai2. m7 si7 teh liu5-loan5, ui7 i chian5-tou5 heng7-hok, ki5-bang7 sin5 po2-pi3, eng7 hoann-hi2 e5 bak8-sai2 sang3 i beh chhut-hang5."
        ]
      ],
      "篇名": "港邊送別"
    },
    {
      "作者": "王學真",
      "出版年": "0",
      "文類": "流行歌",
      "書寫系統": "漢字",
      "段": [
        [
          "時常問阮自己，茫茫前途欲往佗位去。無人關心，無人問起，乾脆來放蕩一暝過一暝。",
          "si5-siong5 mng7 goan2 chu7-ki2, bong5-bong5 chian5-tou5 beh ong2 to2-ui7 khi3. bo5 lang5 koan-sim, bo5 lang5 mng7 khi2, kan-chhe3 lai5 hong3-tong7 chit8 me5 koe3 chit8 me5."
        ],
        [
          "海風吹過身邊，又閣來到傷心的海邊，茫茫天星，茫茫珠淚，伴著阮想起過去的日子。",
          "hai2-hong chhoe ke3 sin-pinn, iu7 koh lai5 kau3 siong-sim e5 hai2-pinn, bong5-bong5 thinn-chhinn, bong5-bong5 chu-lui7, phoann7 tioh8 goan2 siunn7 khi2 koe3-khi3 e5 jit8-chi2."
        ],
        [
          "夜夜眠夢猶原夢會醒，雖然相愛難免分開，敢講這一生都是天意，這一世註定哀悲。",
          "ia7-ia7 bin5-bang7 iu5-goan5 bang7 e7 chhinn2, sui-jian5 siong-ai3 lan5-bian2 hun-khui, kam2 kong2 che it-seng to si7 thian-i3, che it-se3 chu3-tiann7 ai-pi."
        ],
        [
          "港邊的情夢是過去，阮只有怨天怨地怨恨自己。海水的酸苦味，摻傷心吞落去，生活按怎無趣味。",
          "kang2-pinn e5 cheng5-bang7 si7 koe3-khi3, goan2 chi2-u7 oan3 thinn oan3 te7 oan3-hun7 chu7-ki2. hai2-chui2 e5 sng-khou2-bi7, chham siong-sim thun--loh8-khi3, seng-oah8 an2-choann2 bo5 chhu3-bi7."
        ],
        [
          "港邊的情夢即濟年，滿腹的希望陪伴阮年少時，夜夜來夢中見，期待相逢日子。朋友現在佇佗位，真心的伴侶。",
          "kang2-pinn e5 cheng5-bang7 chiah che7 ni5, moa2-pak e5 hi-bong7 poe5-phoann7 goan2 ni5-siau3-si5, ia7-ia7 lai5 bang7-tiong kinn3, ki5-thai7 siong-hong5 jit8-chi2. peng5-iu2 hian7-chai7 ti7 to2-ui7, chin-sim e5 phoann7-li7."
        ]
      ],
      "篇名": "港邊情夢"
    },
    {
      "作者": "陳達儒",
      "出版年": "1969",
      "文類": "流行歌",
      "書寫系統": "漢字",
      "段": [
        [
          "戀愛夢，予人來拆破，送君離別啊！海風對面寒；真情真愛，父母無開化，毋知少年啊熱情的心肝。",
          "loan5-ai3-bang7, hou7 lang5 lai5 thiah-phoa3, sang3 kun li7-piat8 ah! hai2-hong tui3-bin7 koann5; chin cheng5 chin ai3, pe7-bu2 bo5 khai-hoa3, m7 chai siau3-lian5-ah jiat8-cheng5 e5 sim-koann."
        ],
        [
          "自由夢，被人來所害，快樂到透啊！隨時變悲哀；港邊惜別，天星像目屎，傷心今暝啊欲來分東西。",
          "chu7-iu5-bang7, pi7 lang5 lai5 sou2 hai7, khoai3-lok8 kau3 thau3 ah! sui5-si5 pian3 pi-ai; kang2-pinn sioh-piat8, thinn-chhinn chhiunn7 bak8-sai2, siong-sim kim-me5 ah beh lai5 hun tang-sai."
        ],
        [
          "青春夢，被人來拍醒，美滿春色啊！變成烏陰天；港邊海鳥，毋知阮分離，聲聲句句啊吟出斷腸詩。",
          "chheng-chhun-bang7, pi7 lang5 lai5 phah-chhinn2, bi2-moa2 chhun-sek ah! pian3-seng5 ou-im-thinn; kang2-pinn hai2-chiau2, m7 chai goan2 hun-li7, siann-siann ku3-ku3 ah gim5 chhut toan7-tiong5-si."
        ]
      ],
      "篇名": "港邊惜別"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "港邊的燈火影引阮的心情，音樂聲真快樂，港邊的酒家。明日若欲離開，你也免掛意，可愛的小姑娘今夜佮你啉透暝，SASA乾杯兩人的今夜。",
          "kang2 pinn e5 teng-hoe2-iann2 in2 goan2 e5 sim-cheng5, im-gak8-siann chin khoai3-lok8, kang2-pinn e5 chiu2-ka. beng5-jit8 na7 beh li7-khui, li2 ia7 bian2 khoa3-i3, kho2-ai3 e5 sio2 kou-niu5 kim-ia7 kah li2 lim thau3-mi5, SASA kan-poe nng7 lang5 e5 kim-ia7."
        ],
        [
          "那生在海邊的船員阮就是，講愛情也希望，等到相逢時。港邊花若開時，阮就欲回來，初戀的小姑娘請你放心來等我，SASA乾杯離別的今夜。",
          "na2 seng chai7 hai2-pinn e5 chun5-oan5 goan2 chiu7-si7, kong2 ai3-cheng5 ia7 hi-bong7, tan2 kau3 siong-hong5-si5. kang2-pinn hoe na7 khui si5, goan2 chiu7 beh hoe5-lai5, chhou-loan5 e5 sio2 kou-niu5 chhiann2 li2 hong3-sim lai5 tan2 goa2, SASA kan-poe li7-piat8 e5 kim-ia7."
        ],
        [
          "何處的船欲開鑼聲音悲哀，港邊的惜別啊！何時再相會。抱著你的身軀，約束咱將來，心愛的小姑娘行船男兒心無變，SASA乾杯港邊的今夜。",
          "ho5-chhu3 e5 chun5 beh khui lo5-siann im pi-ai, kang2-pinn e5 sioh-piat8 ah! ho5-si5 chai3 siong-hoe7. phau7 tioh8 li2 e5 seng-khu, iok-sok lan2 chiong-lai5, sim-ai3 e5 sio2 kou-niu5 kiann5-chun5 lam5-ji5 sim bo5 pian3, SASA kan-poe kang2-pinn e5 kim-ia7."
        ]
      ],
      "篇名": "港邊乾杯"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "啥人知我心內，也孤單也感慨，到底為啥代，心情親像茫茫的人海。不應該不應該為伊滴落男性的目屎，不應該不應該為伊失去男性的氣慨，啊！港邊敢是男性傷心傷心的所在。",
          "siann2 lang5 chai goa2 sim-lai7, ia7 kou-toann ia7 kam2-khai3, tau3-te2 ui7 siann2 tai7, sim-cheng5 chhin-chhiunn7 bong5-bong5 e5 jin5-hai2. put-eng-kai put-eng-kai ui7 i tih loh8 lam5-seng3 e5 bak8-sai2, put-eng-kai put-eng-kai ui7 i sit-khi3 lam5-seng3 e5 khi3-khai3, ah! kang2-pinn kam2 si7 lam5-seng3 siong-sim siong-sim e5 sou2-chai7."
        ],
        [
          "啥人知我心內，也孤單也感慨，到底為啥代，心情親像茫茫的人海。不應該不應該為伊滴落男性的目屎，不應該不應該為伊失去男性的氣慨，啊！港邊敢是男性傷心傷心的所在。",
          "siann2 lang5 chai goa2 sim-lai7, ia7 kou-toann ia7 kam2-khai3, tau3-te2 ui7 siann2 tai7, sim-cheng5 chhin-chhiunn7 bong5-bong5 e5 jin5-hai2. put-eng-kai put-eng-kai ui7 i tih loh8 lam5-seng3 e5 bak8-sai2, put-eng-kai put-eng-kai ui7 i sit-khi3 lam5-seng3 e5 khi3-khai3, ah! kang2-pinn kam2 si7 lam5-seng3 siong-sim siong-sim e5 sou2-chai7."
        ],
        [
          "不應該不應該為伊滴落男性的目屎，不應該不應該為伊失去男性的氣慨，啊！港邊敢是男性傷心傷心的所在。",
          "put-eng-kai put-eng-kai ui7 i tih loh8 lam5-seng3 e5 bak8-sai2, put-eng-kai put-eng-kai ui7 i sit-khi3 lam5-seng3 e5 khi3-khai3, ah! kang2-pinn kam2 si7 lam5-seng3 siong-sim siong-sim e5 sou2-chai7."
        ]
      ],
      "篇名": "港邊敢是男性傷心的所在"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "孤單稀微湖池邊，月娘伴阮到三更，見景傷情珠淚滴，想著彼當時一切變空虛。看破過去燒批信，聽著水聲心傷悲，樹林青翠孤鳥啼，熱情浮雲掛在天。",
          "kou-toann hi-bi5 ou5-ti5-pinn, goeh8-niu5 phoann7 goan2 kau3 sann-kinn, kinn3 keng2 siong cheng5 chu-lui7 tih, siunn7 tioh8 hit tong-si5 it-chhe3 pian3 khang-hi. khoann3-phoa3 koe3-khi3 sio phoe-sin3, thiann tioh8 chui2-siann sim siong-pi, chhiu7-na5 chhinn-chhui3 kou-chiau2 thi5, jiat8-cheng5 phu5-hun5 koa3 chai7 thinn."
        ],
        [
          "青春花當開，春風送芳味，自嘆目屎流未離。青冷燈火照窗邊，思念故鄉吐大悸，流浪生活上喫虧。無聊月光暝寫批安慰伊，等待何時再做堆。",
          "chheng-chhun hoe tng-khui, chhun-hong sang3 phang-bi7, chu7 than3 bak8-sai2 lau5 be7 li7. chheng-leng2 teng-hoe2 chio3 thang-pinn, su-liam7 kou3-hiong thou2 toa7 khui3, liu5-long7 seng-oah8 siong7 khek-khui. bo5-liau5 goeh8-kng-me5 sia2 phoe an-ui3 i, tan2-thai7 ho5-si5 chai3 choe3-tui."
        ]
      ],
      "篇名": "湖畔之宿"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "夜霧茫茫心情沉重，來到昔日湖畔，靜靜懷念過去彼段，糖甘蜜甜的做伴。為何我一時誤會，你閣愛別人。你的解說我毋聽，煞來拆散拆散。",
          "ia7-bu7 bong5-bong5 sim-cheng5 tim5-tang7, lai5 kau3 sek-jit8 ou5-poan7, cheng7-cheng7 hoai5-liam7 koe3-khi3 hit toann7, thng5 kam bit8 tinn e5 cho3-phoann7. ui7-ho5 goa2 chit8-si5 gou7-hoe7, li2 koh ai3 pat8-lang5. li2 e5 kai2-soeh goa2 m7 thiann, soah lai5 thiah-soann3 thiah-soann3."
        ],
        [
          "如今寂寞孤單，來到昔日湖畔，可比一場美麗春夢，予我來心茫茫。若有你佮我佇茲閣再來做伴，叫我一聲心愛的人，敢是做夢做夢。如今夜霧茫茫，孤一个踮湖畔，只有聽見夜鶯叫聲，無看你的人影。",
          "ju5-kim chek8-bok8 kou-toann, lai5 kau3 sek-jit8 ou5-poan7, kho2-pi2 chit8 tiunn5 bi2-le7 chhun-bang7, hou7 goa2 lai5 sim bang5-bang5. na7 u7 li2 kah goa2 ti7 chia koh chai3 lai5 cho3-phoann7, kio3 goa2 chit8 siann sim-ai3 e5 lang5, kann2 si7 cho3-bang7 cho3-bang7. ju5-kim ia7-bu7 bong5-bong5, kou chit8 e5 tiam3 ou5-poan7, chi2-u7 thiann-kinn3 ia7-eng kio3-siann, bo5 khoann3 li2 e5 lang5-iann2."
        ]
      ],
      "篇名": "湖畔之戀"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "小雨毛毛落袂離，湖邊散步想彼時，你的形影浮在眼前，又閣消失去。我對你付出真情付出真意，為何你全無帶念過去情義，希望你希望你早日回心轉意。",
          "sio2-hou7 mng5-mng5 loh8 boe7 li7, ou5-pinn san3-pou7 siunn7 hit-si5, li2 e5 heng5-iann2 phu5 chai7 gan2-chian5, iu7 koh siau-sit khi3. goa2 tui3 li2 hu3-chhut chin-cheng5 hu3-chhut chin-i3, ui7-ho5 li2 choan5 bo5 tai3-liam7 koe3-khi3 cheng5-gi7, hi-bong7 li2 hi-bong7 li2 cha2-jit8 hoe5-sim-choan2-i3."
        ],
        [
          "抱著無奈的心情，孤單寂寞的旅行，昔日踮茲海誓山盟，明明在眼前。為何你對我態度漸漸變冷，莫非你全無承認過去戀情，希望你希望你愛惜咱的感情。",
          "phau7 tioh8 bo5-nai7 e5 sim-cheng5, kou-toann chek8-bok8 e5 lu2-heng5, sek-jit8 tiam3 chia hai2-se3-san-beng5, beng5-beng5 chai7 gan2-chian5. ui7-ho5 li2 tui3 goa2 thai3-tou7 chiam7-chiam7 pian3 leng2, bok8-hui li2 choan5 bo5 seng5-jin7 koe3-khi3 loan5-cheng5, hi-bong7 li2 hi-bong7 li2 ai3 sioh lan2 e5 kam2-cheng5."
        ],
        [
          "小雨毛毛落袂離，湖邊散步想彼時，你的形影浮在眼前，又閣消失去。我對你付出真情付出真意，為何你全無帶念過去情義，希望你希望你早日回心轉意。",
          "sio2-hou7 mng5-mng5 loh8 boe7 li7, ou5-pinn san3-pou7 siunn7 hit-si5, li2 e5 heng5-iann2 phu5 chai7 gan2-chian5, iu7 koh siau-sit khi3. goa2 tui3 li2 hu3-chhut chin-cheng5 hu3-chhut chin-i3, ui7-ho5 li2 choan5 bo5 tai3-liam7 koe3-khi3 cheng5-gi7, hi-bong7 li2 hi-bong7 li2 cha2-jit8 hoe5-sim-choan2-i3."
        ]
      ],
      "篇名": "湖邊戀情"
    }
  ]
}
