{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "秋風冷水葉葉落，日黃昏。伊彼日猶原有提出來拭珠淚彼條花紅手巾。運命雖然袂耽擱你我的青春，現時我也保留著伊的純情淚痕。",
          "chhiu-hong leng2-chui2 hioh8-hioh8 lak, jit8 hong5-hun. i hit jit8 iu5-goan5 u7 theh8 chhut lai5 chhit chu-lui7 hit tiau5 hoe ang5 chhiu2-kin. un7-mia7 sui-jian5 boe7 tam-koh li2 goa2 e5 chheng-chhun, hian7-si5 goa2 ia7 po2-liu5 tioh8 i e5 sun5-cheng5 lui7-hun5."
        ],
        [
          "北部春天，咱兩人踮海墘，看浮雲飄過去，提佇手搖搖弄彼條花紅手巾。彼日你我若決心，大天國結情義，咱也永遠無分離，快樂踮佇天邊。",
          "pak-pou7 chhun-thinn, lan2 nng7 lang5 tiam3 hai2-kinn5, khoann3 phu5-hun5 phiau--koe3-khi3, theh8 ti7 chhiu2 io5-io5 lang7 hit tiau5 hoe ang5 chhiu2-kin. hit jit8 li2 goa2 na7 koat-sim, toa7 thian-kok kiat cheng5-gi7, lan2 ia7 eng2-oan2 bo5 hun-li7, khoai3-lok8 tiam3 ti7 thinn-pinn."
        ],
        [
          "樹腳冷，清風吹著我一人，我今日猶原也提出來拭珠淚彼條花紅手巾。規心摒佇我胸前，心肝彈叮噹，離別彼暝的情景，引我傷心苦痛。",
          "chhiu7-kha leng2, chheng-hong chhoe tioh8 goa2 chit8 lang5, goa2 kim-jit8 iu5-goan5 ia7 theh8 chhut lai5 chhit chu-lui7 hit tiau5 hoe ang5 chhiu2-kin. kui-sim phiann ti7 goa2 heng-cheng5, sim-koann tan5 teng-tang, li7-piat8 hit me5 e5 cheng5-keng2, in2 goa2 siong-sim khou2-thang3."
        ]
      ],
      "篇名": "花紅的手巾"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "自從你來離開阮，冬天已經過三輪。海水起落嘛有時有陣，為何你即爾硬心腸。為你為你每日底心悶，可比花蕊望早春。為你為你心頭亂紛紛，敢講你已經無愛阮，啊！窗外雨水落未斷，伴阮一暝到天光。",
          "chu7 chiong5 li2 lai5 li7-khui goan2, tang-thinn i2-keng ke3 sann lun5. hai2-chui2 khi2-loh8 ma7 u7-si5-u7-chun7, ui7-ho5 li2 chiah-nih ngi7 sim-tng5. ui7 li2 ui7 li2 mui2-jit8 teh sim-bun7, kho2-pi2 hoe-lui2 bang7 cha2-chhun. ui7 li2 ui7 li2 sim-thau5 loan7-hun-hun, kam2 kong2 li2 i2-keng bo5 ai3 goan2, ah! thang-goa7 hou7-chui2 loh8 be7 tng7, phoann7 gun2 chit8 me5 kau3 thinn-kng."
        ],
        [
          "自從你來離開阮，冬天已經過三輪。海水起落嘛有時有陣，為何你即爾硬心腸。為你為你每日底心悶，可比花蕊望早春。為你為你心頭亂紛紛，敢講你已經無愛阮，啊！窗外雨水落未斷，伴阮一暝到天光。",
          "chu7 chiong5 li2 lai5 li7-khui goan2, tang-thinn i2-keng ke3 sann lun5. hai2-chui2 khi2-loh8 ma7 u7-si5-u7-chun7, ui7-ho5 li2 chiah-nih ngi7 sim-tng5. ui7 li2 ui7 li2 mui2-jit8 teh sim-bun7, kho2-pi2 hoe-lui2 bang7 cha2-chhun. ui7 li2 ui7 li2 sim-thau5 loan7-hun-hun, kam2 kong2 li2 i2-keng bo5 ai3 goan2, ah! thang-goa7 hou7-chui2 loh8 be7 tng7, phoann7 gun2 chit8 me5 kau3 thinn-kng."
        ],
        [
          "為你為你每日底心悶，可比花蕊望早春。為你為你心頭亂紛紛，敢講你已經無愛阮，啊！窗外雨水落未斷，伴阮一暝到天光。",
          "ui7 li2 ui7 li2 mui2-jit8 teh sim-bun7, kho2-pi2 hoe-lui2 bang7 cha2-chhun. ui7 li2 ui7 li2 sim-thau5 loan7-hun-hun, kam2 kong2 li2 i2-keng bo5 ai3 goan2, ah! thang-goa7 hou7-chui2 loh8 be7 tng7, phoann7 gun2 chit8 me5 kau3 thinn-kng."
        ]
      ],
      "篇名": "花蕊望早春"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "初次約會，我看你真歹勢，佮你牽手坐做伙，看你總是頭犁犁，可比一蕊純情花，雙人輕聲佮細說，講出真心話。雖然約會頭一回，對你瞭解真濟，有緣相會，希望會再相尋。",
          "chhou-chhu3 iok-hoe7, goa2 khoann3 li2 chin phainn2-se3, kah li2 khan-chhiu2 che7 cho3-hoe2, khoann3 li2 chong2-si7 thau5 le5-le5, kho2-pi2 chit8 lui2 sun5-cheng5-hoe, siang-lang5 khin-siann kah se3-soeh, kong2 chhut chin-sim-oe7. sui-jian5 iok-hoe7 thau5 chit8 hoe5, tui3 li2 liau2-kai2 chin che7, u7 ian5 siong-hoe7, hi-bong7 e7 chai3 sio chhoe7."
        ],
        [
          "阮是初次出社會，朋友總是無真濟，我愛只有你一个。一日無接你電話，心內真難過，你的笑容真美麗，予我為你癡迷。",
          "goan2 si7 chhou-chhu3 chhut sia7-hoe7, peng5-iu2 chong2-si7 bo5 chin che7, goa2 ai3 chi2-u7 li2 chit8 e5. chit8 jit8 bo5 chiap li2 tian7-oe7, sim-lai7 chin lan5-koe3, li2 e5 chhio3-iong5 chin bi2-le7, hou7 goa2 ui7 li2 chhi-be5."
        ],
        [
          "初次約會，我看你真歹勢，佮你牽手坐做伙，看你總是頭犁犁，可比一蕊純情花，雙人輕聲佮細說，講出真心話。雖然約會頭一回，對你瞭解真濟。",
          "chhou-chhu3 iok-hoe7, goa2 khoann3 li2 chin phainn2-se3, kah li2 khan-chhiu2 che7 cho3-hoe2, khoann3 li2 chong2-si7 thau5 le5-le5, kho2-pi2 chit8 lui2 sun5-cheng5-hoe, siang-lang5 khin-siann kah se3-soeh, kong2 chhut chin-sim-oe7. sui-jian5 iok-hoe7 thau5 chit8 hoe5, tui3 li2 liau2-kai2 chin che7"
        ]
      ],
      "篇名": "初次的約會"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "更深夜靜月當圓，寂寞等規暝。自從彼時別離，思念君情絲絲，希望你時常記佇心裡，希望你永遠放袂記。你我相[毛^火]薔薇花邊，親像鳥隻雙雙歇佇枝。",
          "kinn chhim ia7 cheng7 goeh8 tang inn5, chek8-bok8 tan2 kui-me5. chu7 chiong5 hit si5 piat8-li7, su-liam7 kun cheng5 si-si, hi-bong7 li2 si5-siong5 ki3 ti7 sim--nih8, hi-bong7 li2 eng2-oan2 pang3 be7 ki3. li2 goa2 sio chhoa7 chhiunn5-bi5-hoe-pinn, chhin-chhiunn7 chiau2-chiah sang-sang hioh ti7 ki."
        ],
        [
          "離開數月月也真圓，猶原等候你。自從彼時別離，千萬種的情意，希望你緊轉來我身邊，希望你相愛來相依。趁著今暗星月依稀，你我重會佇薔薇花邊。",
          "li7-khui sou3 goeh8 goeh8 ia7 chin inn5, iu5-goan5 theng3-hau7 li2. chu7 chiong5 hit si5 piat8-li7, chhian-ban7 chiong2 e5 cheng5-i3, hi-bong7 li2 kin2 tng2 lai5 goa2 sin-pinn, hi-bong7 li2 siong-ai3 lai5 siong-i. than3 tioh8 kim-am3 chhenn-goeh8 i-hi, li2 goa2 tiong5-hoe7 ti7 chhiunn5-bi5-hoe-pinn."
        ],
        [
          "更深夜靜月當圓，寂寞等規暝。自從彼時別離，思念君情絲絲，希望你時常記佇心裡，希望你永遠放袂記。你我相[毛^火]薔薇花邊，親像鳥隻雙雙歇佇枝。",
          "kinn chhim ia7 cheng7 goeh8 tang inn5, chek8-bok8 tan2 kui-me5. chu7 chiong5 hit si5 piat8-li7, su-liam7 kun cheng5 si-si, hi-bong7 li2 si5-siong5 ki3 ti7 sim--nih8, hi-bong7 li2 eng2-oan2 pang3 be7 ki3. li2 goa2 sio chhoa7 chhiunn5-bi5-hoe-pinn, chhin-chhiunn7 chiau2-chiah sang-sang hioh ti7 ki."
        ]
      ],
      "篇名": "初戀"
    },
    {
      "作者": "呂彩燕",
      "出版年": "0",
      "文類": "流行歌",
      "書寫系統": "漢字",
      "段": [
        [
          "窗外春風吹微微，春天的小雨落綿綿，若是有你踮佇阮身邊，這種的滋味是糖甘甜。",
          "thang-goa7 chhun-hong chhoe bi5-bi5, chhun-thinn e5 sio2-hou7 loh8 mi5-mi5, na7 si7 u7 li2 tiam3 ti7 gun2 sin-pinn, chit chiong2 e5 chu-bi7 si7 thng5-kam-tinn."
        ],
        [
          "愛情的世界真稀奇，初戀的過程嘛真趣味，雙人的心肝若結相隨，較大的風雨也無所謂。",
          "ai3-cheng5 e5 se3-kai3 chin hi-ki5, chhou-loan5 e5 koe3-theng5 ma7 chin chhu3-bi7, siang-lang5 e5 sim-koann na7 kiat sio-sui5, khah toa7 e5 hong-hou7 ia7 bo5-sou2-ui7."
        ],
        [
          "手牽手逍遙四界去，心連心永遠不分離，你是我心目中的唯一，世間無人通佮你比。",
          "chhiu2 khan chhiu2 siau-iau5 si3-koe3 khi3, sim lian5 sim eng2-oan2 put hun-li7, li2 si7 goa2 sim-bak8-tiong e5 i5-it, se3-kan bo5 lang5 thang kah li2 pi2."
        ]
      ],
      "篇名": "初戀的滋味"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "佮哥見面頭一擺，轉去底時會閣來，予阮煩惱佇心內，阿哥全然攏毋知，阿哥仔攏毋知，阿哥仔攏毋知，哪哎唷咿唷。",
          "kah ko kinn3-bin7 thau5 chit8 pai2, tng2--khi3 ti7-si5 e7 koh lai5, hou7 gun2 hoan5-lo2 ti7 sim-lai7, a-ko choan5-jian5 long2 m7 chai, a-ko-a2 long2 m7 chai, a-ko-a2 long2 m7 chai, na2-ai-io3-i-eh8."
        ],
        [
          "想著佮哥底鬥陣，翁某都無阮即親，聽哥欲轉趕緊緊，害阮強欲烏暗癇，阿哥仔攏毋知，阿哥仔攏毋知，哪哎唷咿唷。",
          "siunn7 tioh8 kah ko teh tau3-tin7, ang-bou2 to bo5 goan2 chiah chhin, thiann ko boeh tng2 koann2-kin2-kin2, hai7 goan2 kiong5 beh ou-am3-hin5, a-ko-a2 long2 m7 chai, a-ko-a2 long2 m7 chai, na2-ai-io3-i-eh8."
        ],
        [
          "雙人鬥陣情意好，一時分開無奈何，將來阮是欲所靠，暝日也通  七桃，阿哥仔攏毋知，阿哥仔攏毋知，哪哎唷咿唷。",
          "siang-lang5 tau3-tin7 cheng5-i3 ho2, chit8-si5 hun-khui bo5 nai7-ho5, chiong-lai5 goan2 si7 beh sou2-kho3, me5-jit8 ia7 thang thit-tho5, a-ko-a2 long2 m7 chai, a-ko-a2 long2 m7 chai, na2-ai-io3-i-eh8."
        ]
      ],
      "篇名": "初戀思君（留傘調）"
    },
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "戀夢已經予人拍醒，斡頭看無伊，放阮孤單到更深，這場夢是空虛。虛情假愛將阮傷害，害阮空等待，等待的人攏毋知，這段情是悲哀。",
          "loan5-bang7 i2-keng hou7 lang5 phah-chhinn2, oat8-thau5 khoann3 bo5 i, pang3 goan2 kou-toann kau3 kinn chhim, chit tiunn5 bang7 si7 khang-hi. hi-cheng5 ke2-ai3 chiong goan2 siong-hai7, hai7 goan2 khang tan2-thai7, tan2-thai7 e5 lang5 long2 m7 chai, chit toann7 cheng5 si7 pi-ai."
        ],
        [
          "阮猶原夜夜為伊相思，一暝過一暝。為怎樣等無心愛的人，轉來阮身邊。叫著伊的名字，看著伊的相片，日日夜夜夢伊，轉來阮身邊。敢講阮的心情，伊攏無聽見，為何猶原斡頭做伊去。",
          "goan2 iu5-goan5 ia7-ia7 ui7 i siunn-si, chit8 me5 koe3 chit8 me5. ui7 chainn2-iunn7 tan2 bo5 sim-ai3 e5 lang5, tng2 lai5 goan2 sin-pinn. kio3 tioh8 i e5 mia5-ji7, khoann3 tioh8 i e5 siong3-phinn3, jit8-jit8-ia7-ia7 bang7 i, tng2 lai5 goan2 sin-pinn. kam2 kong2 goan2 e5 sim-cheng5, i long2 bo5 thiann-kinn3, ui7-ho5 iu5-goan5 oat8-thau5 cho3 i khi3."
        ],
        [
          "只有叫著伊的名字，看著伊的相片，日日夜夜夢伊，轉來阮身邊。敢講阮的心情，伊攏無聽見，為何猶原斡頭做伊去。",
          "chi2-u7 kio3 tioh8 i e5 mia5-ji7, khoann3 tioh8 i e5 siong3-phinn3, jit8-jit8-ia7-ia7 bang7 i, tng2 lai5 goan2 sin-pinn. kam2 kong2 goan2 e5 sim-cheng5, i long2 bo5 thiann-kinn3, ui7-ho5 iu5-goan5 oat8-thau5 cho3 i khi3."
        ],
        [
          "戀夢已經予人拍醒，斡頭看無伊，放阮孤單到更深，這場夢是空虛。虛情假愛將阮傷害，害阮空等待，等待的人攏毋知，這段情是悲哀。",
          "loan5-bang7 i2-keng hou7 lang5 phah-chhinn2, oat8-thau5 khoann3 bo5 i, pang3 goan2 kou-toann kau3 kinn chhim, chit tiunn5 bang7 si7 khang-hi. hi-cheng5 ke2-ai3 chiong goan2 siong-hai7, hai7 goan2 khang tan2-thai7, tan2-thai7 e5 lang5 long2 m7 chai, chit toann7 cheng5 si7 pi-ai."
        ],
        [
          "阮猶原夜夜為伊相思，一暝過一暝。為怎樣等無心愛的人，轉來阮身邊。叫著伊的名字，看著伊的相片，日日夜夜夢伊，轉來阮身邊。敢講阮的心情，伊攏無聽見，為何猶原斡頭做伊去。",
          "goan2 iu5-goan5 ia7-ia7 ui7 i siunn-si, chit8 me5 koe3 chit8 me5. ui7 chainn2-iunn7 tan2 bo5 sim-ai3 e5 lang5, tng2 lai5 goan2 sin-pinn. kio3 tioh8 i e5 mia5-ji7, khoann3 tioh8 i e5 siong3-phinn3, jit8-jit8-ia7-ia7 bang7 i, tng2 lai5 goan2 sin-pinn. kam2 kong2 goan2 e5 sim-cheng5, i long2 bo5 thiann-kinn3, ui7-ho5 iu5-goan5 oat8-thau5 cho3 i khi3."
        ],
        [
          "只有叫著伊的名字，看著伊的相片，日日夜夜夢伊，轉來阮身邊。敢講阮的心情，伊攏無聽見，為何猶原斡頭做伊去。",
          "chi2-u7 kio3 tioh8 i e5 mia5-ji7, khoann3tioh8 i e5 siong3-phinn3, jit8-jit8-ia7-ia7 bang7 i, tng2 lai5 goan2 sin-pinn. kam2 kong2 goan2 e5 sim-cheng5, i long2 bo5 thiann-kinn3, ui7-ho5 iu5-goan5 oat8-thau5 cho3 i khi3."
        ]
      ],
      "篇名": "轉來阮身邊"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "別人呀的性命，是框金閣包銀，阮的性命毋值錢，別人呀若開喙是金言玉語，阮若是加講話，連鞭就出代誌。怪阮的落塗時拄著歹八字，人是好命囝，阮是底做兄弟。窗外的野鳥替阮啼，人在江湖身不由己。",
          "pat8-lang5 ah e5 sinn3-mia7, si7 kheng kim koh pau gin5, goan2 e5 sinn3-mia7 m7 tat8-chinn5, pat8-lang5 ah na7 khui-chhui3 si7 kim-gian5-gek8-gi2, goan2 na7 si7 ke kong2-oe7, liam5-pinn chiu7 chhut tai7-chi3. koai3 goan2 e5 loh8-thou5-si5 tu2 tioh8 phai2 peh-ji7, lang5 si7 ho2 mia7-kiann2, goan2 si7 teh choe3 hiann-ti7. thang-goe7 e5 ia2-chiau2 thoe3 goan2 thi5, jin5 chai7 kang-ou5 sin-put-iu5-ki2."
        ],
        [
          "雖然是做兄弟，阮心也真稀微，燒酒伴阮過日子。過去呀的往事毋敢提起，想欲斡頭行，怎樣會無勇氣。",
          "sui-jian5 si7 choe3 hiann-ti7, gun2 sim ia7 chin hi-bi5, sio-chiu2 phoann7 goan2 koe3 jit8-chi2. koe3-khi3 ah e5 ong2-su7 m7 kann2 the5-khi2, siunn7 beh oat8-thau5 kiann5, chainn2-iunn7 e7 bo5 iong2-khi3."
        ],
        [
          "別人呀的性命，是框金閣包銀，阮的性命毋值錢，別人呀若開喙是金言玉語，阮若是加講話，連鞭就出代誌。怪阮的落塗時拄著歹八字，人是好命囝，阮是底做兄弟。窗外的野鳥替阮啼，人在江湖身不由己。",
          "pat8-lang5 ah e5 sinn3-mia7, si7 kheng kim koh pau gin5, goan2 e5 sinn3-mia7 m7 tat8-chinn5, pat8-lang5 ah na7 khui-chhui3 si7 kim-gian5-gek8-gi2, goan2 na7 si7 ke kong2-oe7, liam5-pinn chiu7 chhut tai7-chi3. koai3 goan2 e5 loh8-thou5-si5 tu2 tioh8 phai2 peh-ji7, lang5 si7 ho2 mia7-kiann2, goan2 si7 teh choe3 hiann-ti7. thang-goe7 e5 ia2-chiau2 thoe3 goan2 thi5, jin5 chai7 kang-ou5 sin-put-iu5-ki2."
        ],
        [
          "雖然是做兄弟，阮心也真稀微，燒酒伴阮過日子。過去呀的往事毋敢提起，想欲斡頭行，怎樣會無勇氣。",
          "sui-jian5 si7 choe3 hiann-ti7, gun2 sim ia7 chin hi-bi5, sio-chiu2 phoann7 goan2 koe3 jit8-chi2. koe3-khi3 ah e5 ong2-su7 m7 kann2 the5-khi2, siunn7 beh oat8-thau5 kiann5, chainn2-iunn7 e7 bo5 iong2-khi3."
        ]
      ],
      "篇名": "金包銀"
    },
    {
      "作者": "羅文聰",
      "出版年": "0",
      "文類": "流行歌",
      "書寫系統": "漢字",
      "段": [
        [
          "金針花，頭犁犁，惦惦開，等風吹，心內批，放心底，寄未出，無人回，金針花，清氣的芳味佇風中飛。啊！阿母（較桑）啊！我底想你。",
          "kim-chiam-hoe, thau5 le5-le5, tiam7-tiam7 khui, tan2 hong chhoe, sim-lai7 phe, pang3 sim-te2, kia3 be7 chhut, bo5 lang5 hoe5, kim-chiam-hoe, chheng-khi3 e5 phang-bi7 ti7 hong-tiong poe. ah! a-bu2 (khah-sang3) ah! goa2 teh siunn7 li2."
        ],
        [
          "你敢有想我，半暝的深夜，露水鑽心寒，流浪他鄉的戇囝。當初為著理想，拍拚的心情，如今攏變成酒後吐未出吞未落的心聲。",
          "li2 kam2 u7 siunn7 goa2, poann3-mi5 e5 chhim-ia7, lou7-chui2 chng3 sim-han5, liu5-long7 tha-hiong e5 gong7-kiann2. tong-chhou ui7 tioh8 li2-siong2, phah-piann3 e5 sim-cheng5, ju5-kim long2 pian3-seng5 chiu2-au7 thou3 be7 chhut thun be7 loh8 e5 sim-siann."
        ],
        [
          "一針一線穿佇身軀的膨紗衫，若想起阿母的形影，溫暖的煮飯聲，目屎就流未煞。",
          "chit8 chiam chit8 soann3 chheng7 ti7 seng-khu e5 phong3-se-sann, na7 siunn7-khi2 a-bu2 e5 heng5-iann2, un-loan2 e5 chu2-png7-siann, bak8-sai2 chiu7 lau5 be7 soah."
        ]
      ],
      "篇名": "金針花"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "若是阮唱歌，你斟酌來聽，閒閒攏過來互相依倚，良心和尊嚴秤斤底拚，這款的世界按怎趁食。紅燈青影裡有刀劍影，兼紅包替人烏白收驚。開闊的前門無法度行，原來是關係擋佇門埕，為何我舉頭看無正義，為何我步步踏著空虛。",
          "na7 si7 goan2 chhiunn3-koa, li2 chim-chiok lai5 thiann, eng5-eng5 long2 koe3 lai5 hou7-siong i-oa2, liong5-sim ham7 chun-giam5 chhin3 kun teh piann3, chit khoan2 e5 se3-kai3 an2-choann2 than3-chiah8. ang5-teng chhenn-iann2--nih8 u7 to-kiam3-iann2, kiam ang5-pau the3 lang5 ou-peh8 siu-kiann. khui-khoah e5 cheng5-mng5 bo5 hoat-tou7 kiann5, goan5-lai5 si7 koan-he7 tong3 ti7 mng5-tiann5, ui7-ho5 goa2 giah8-thau5 khoann3 bo5 cheng3-gi7, ui7-ho5 goa2 pou7-pou7 tah8 tioh8 khang-hi."
        ],
        [
          "長征的生活如何落去，到底是啥人無法無天？有一款美麗的新世紀，定定會出現阮枕邊。無定是自由飛來飛去，有時會大聲喝出自己，雖然世間四界攏是規矩，抱著驚惶來等待天機，坎坷的路途欲行佗去，毋管被拒絕也免放棄，為何我回頭看無過去，為何我步步踏著空虛。",
          "tiong5-cheng e5 seng-oah8 ju5-ho5 loh8--khi3, tau3-te2 si7 siann2-lang5 bo5-hoat-bo5-thinn? u7 chit8 khoan2 bi2-le7 e5 sin se3-ki2, tiann7-tiann7 e7 chhut-hian7 goan2 chim2-pinn. bo5-tiann7 si7 chu7-iu5 poe lai5 poe khi3, u7 si5 e7 toa7-siann hoah chhut chu7-ki2, sui-jian5 se3-kan si3-koe3 long2 si7 kui-ki2, phau7 tioh8 kiann-hiann5 lai5 tan2-thai7 thian-ki, kham2-khiat e5 lou7-tou5 beh kiann5 to2 khi3, m7 koan2 pi7 ku7-choat8 ia7 bian2 hong3-khi3, ui7-ho5 goa2 hoe5-thau5 khoann3 bo5 koe3--khi3, ui7-ho5 goa2 pou7-pou7 tah8 tioh8 khang-hi."
        ],
        [
          "長征的生活如何落去，到底是啥人無法無天？有一款美麗的新世紀，定定會出現阮枕邊。無定是自由飛來飛去，有時會大聲喝出自己，雖然世間四界攏是規矩，抱著驚惶來等待天機，坎坷的路途欲行佗去，毋管被拒絕也免放棄，一絲絲希望一絲堅持，一點點光明嘛著歡喜。",
          "tiong5-cheng e5 seng-oah8 ju5-ho5 loh8--khi3, tau3-te2 si7 siann2-lang5 bo5-hoat-bo5-thinn? u7 chit8 khoan2 bi2-le7 e5 sin se3-ki2, tiann7-tiann7 e7 chhut-hian7 goan2 chim2-pinn. bo5-tiann7 si7 chu7-iu5 poe lai5 poe khi3, u7 si5 e7 toa7-siann hoah chhut chu7-ki2, sui-jian5 se3-kan si3-koe3 long2 si7 kui-ki2, phau7 tioh8 kiann-hiann5 lai5 tan2-thai7 thian-ki, kham2-khiat e5 lou7-tou5 beh kiann5 to2 khi3, m7 koan2 pi7 ku7-choat8 ia7 bian2 hong3-khi3, chit8 si-si hi-bong7 chit8 si kian-chhi5, chit8 tiam2-tiam2 kong-beng5 ma7 tioh8 hoann-hi2."
        ],
        [
          "長征的心情如何煞去，愛靠著啥人挽回春天，芬芳的土地猶原的夢，故鄉的等待親切的人，長征的真情永遠相仝，啥款的天賜啥款的人。",
          "tiong5-cheng e5 sim-cheng5 ju5-ho5 soah--khi3, ai3 kho3 tioh8 siann2-lang5 ban2-hoe5 chhun-thinn, hun-hong e5 thou2-te7 iu5-goan5 e5 bang7, kou3-hiong e5 tan2-thai7 chhin-chhiat e5 lang5, tiong5-cheng e5 chin-cheng5 eng2-oan2 sio-kang5, siann2 khoan2 e5 thian-su3 siann2 khoan2 e5 lang5."
        ]
      ],
      "篇名": "長征"
    }
  ]
}
