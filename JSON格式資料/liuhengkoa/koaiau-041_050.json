{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "世間的人（呀）分兩款，有的好額有的散。有錢（的）上愛假大範，有錢（的）才來激寒酸。",
          "se3-kan e5 lang5 (ia) hun nng7 khoan2, u7 e5 ho2-giah8 u7 e5 san3. u7 chinn5 (e5) siong7 ai3 ke2-toa7-pan7, u7 chinn5 (e5) chiah lai5 kek han5-soan."
        ],
        [
          "毋知你是佗一款，我是（哩）無錢納貸款。有錢（的）笑容真燦爛，有錢（的）面腔攏嘛仝款。世間趁錢（呀）分兩款，有的輕可有的難。用錢（底）趁錢較簡單，用人（底）趁錢疲憊喘。",
          "m7 chai li2 si7 to2 chit8 khoan2, goa2 si7 (lih) bo5 chinn5 lap8 tai7-khoan2. u7 chinn5 (e5) chhio3-iong5 chin chhan3-lan7, u7 chinn5 (e5) bin7-chhiunn long2 ma7 kang5-khoan2. se3-kan than3-chinn5 (ia) hun  nng7 khoan2, u7 e5 khin-kho2 u7 e5 lan5. iong7-chinn5 (teh) than3-chinn5 khah kan2-tan, iong7-jin5 (teh) than3-chinn5 phi5-pe7-chhoan2."
        ],
        [
          "毋知你是佗一款，我是（哩）手頭無現款。你若（是）有錢開未完，趕緊叫我替你保管。人講好款是現款，我講歹款是貸款。好款歹款攏仝款，淡薄仔來週轉，你想啥款？",
          "m7 chai li2 si7 to2 chit8 khoan2, goa2 si7 (lih) chhiu2-thau5 bo5 hian7-khoan2. li2 na7 (si7) u7 chinn5 khai be7 oan5, koann2-kin2 kio3 goa2 the3 li2 po2-koan2. lang5 kong2 ho2 khoan2 si7 hian7-khoan2, goa2 kong2 phainn2 khoan2 si7 tai7-khoan2. ho2 khoan2 phainn2 khoan2 long2 kang5-khoan2, tam7-poh8-a2 lai5 chiu-choan2, li2 siunn7 siann2-khoan2?"
        ]
      ],
      "篇名": "人啥款"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "家裡全望君榮歸，艱難勤儉送學費，那知踏著好地位，無想家中一枝梅。",
          "ke-nih choan5 bang7 kun eng5-kui, kan-lan5 khin5-khiam7 sang3 hak8-hui3, na2 chai tah8 tioh8 ho2 te7-ui7, bo5 siunn7 ke-tiong chit8 ki mui5."
        ],
        [
          "中途變心起懵懂，人面獸心薄情郎，柴空米盡真難當，幼兒哭枵雙親亡。",
          "tiong-tou5 pian3-sim khi2 bang2-tong2, lang5-bin7 siu3-sim pok8-cheng5-lang5, chha5 khang bi2 chin7 chin lan5-tong, iu3-ji5 khau3 iau siang-chhin bong5."
        ],
        [
          "梅花落葉流目屎，千辛萬苦為翁婿，節孝完全離世界，芳名流世佇後代。",
          "moe5-hoe lak-hioh8 lau5 bak8-sai2, chhian-sin-ban7-khou2 ui7 ang-sai3, choeh-hau3 oan5-choan5 li7 se3-kai3, phang mia5 liu5-si3 ti7 au7-tai7."
        ]
      ],
      "篇名": "人道"
    },
    {
      "作者": "武雄",
      "出版年": "1958",
      "文類": "流行歌",
      "書寫系統": "漢字",
      "段": [
        [
          "八卦，八卦，有人三更半暝四界偷看，有人規工無睏攏底臭彈。有人無代無誌講甲有喙無瀾，有人電視拍開緊張流汗，有人一工到暗攏底咒咀，有人想空想縫，探聽人的生活（八卦），我上需要八卦（八卦），真是好聽（八卦）我上需要八卦，上愛八卦，我甘願三頓無食，八卦我袂當無聽。",
          "pat-koa3, pat-koa3, u7 lang5 sann-kenn poann3-mi5 si3-koe3 thau-khoann3, u7 lang5 kui-kang bo5 khun3 long2 teh chhau3-toann7. u7 lang5 bo5-tai7-bo5-chi3 kong2 kah u7 chhui3 bo5 noa7, u7 lang5 tian7-si7 phah khui kin2-tiunn lau5-koann7, u7 lang5 chit8 kang kau3 am3 long2 teh chiu3-choa7, u7 lang5 siunn7-khang siunn7-phang7, tham3-thiann lang5 e5 seng-oah8 (pat-koa3) , goa2 siong7 su-iau3 pat-koa3 (pat-koa3) , chin si7 ho2-thiann (pat-koa3) goa2 siong7 su-iau3 pat-koa3, siong7 ai3 pat-koa3, goa2 kam-goan7 sann-tng3 bo5 chiah8, pat-koa3 goa2 boe7-tang3 bo5 thiann."
        ],
        [
          "八卦，八卦，無論大歌星的喙齒底疼，抑是政治人物佮人相罵，若有新聞報導，保證攏會時行。無論有錢的人走去欲卦，抑是有名的人妨害風化，若有路邊消息，攏總講予我聽（八卦），我上需要八卦（八卦），真是好聽（八卦）我上需要八卦，無體會疼，我甘願七仔毋把，八卦我袂當無聽。",
          "pat-koa3, pat-koa3, bo5-lun7 toa7 koa-chhinn e5 chhui3-khi2 teh thiann3, iah8 si7 cheng3-ti7 jin5-but8 kah lang5 sio-ma7, na7 u7 sin-bun5 po3-to7, po2-cheng3 long2 e7 si5-kiann5. bo5-lun7 u7-chinn5 e5 lang5 chau2 khi3 beh koa3, iah8 si7 u7-mia5 e5 lang5 hong5-hai7 hong-hoa3, na7 u7 lou7-pinn-siau-sit, long2-chong2 kong2 hou7--goa2 thiann (pat-koa3) , goa2 siong7 su-iau3 pat-koa3 (pat-koa3), chin si7 ho2-thiann (pat-koa3) goa2 siong7 su-iau3 pat-koa3, bo5 the2-hoe7 thiann3, goa2 kam-goan7 chhit-a2 m7 pa2, pat-koa3 goa2 boe7-tang bo5 thiann."
        ],
        [
          "照論大明星的胸坎偌大，抑是大頭家的七仔姓啥，若有新聞報導，保證攏會時行。無論大官員的囡仔相拍，抑是大人物的狗仔相咬，若有路邊消息，攏總講予我聽，（八卦）我上需要八卦（八卦）真是好聽，（八卦）我上需要八卦，聽攏袂厭，我甘願頭路無食，八卦我袂當無聽。",
          "chiau3 lun7 toa7 beng5-seng e5 heng-kham2 joa7 toa7, iah8 si7 toa7 thau5-ke e5 chhit-a2 sinn3 siann2, na7 u7 sin-bun5 po3-to7, po2-cheng3 long2 e7 si5-kiann5. bo5-lun7 toa7 koann-oan5 e5 gin2-a2 sio-phah, iah8 si7 tai7 jin5-but8 e5 kau2-a2 sio ka7, na7 u7 lou7-pinn-siau-sit, long2-chong2 kong2 hou7--goa2 thiann,  (pat-koa3) goa2 siong7 su-iau3 pat-koa3 (pat-koa3) chin si7 ho2-thiann, (pat-koa3) goa2 siong7 su-iau3 pat-koa3, thiann long2 be7 ia3, goa2 kam-goan7 thau5-lou7 bo5 chiah8, pat-koa3 goa2 boe7-tang bo5 thiann."
        ]
      ],
      "篇名": "八卦"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "手搖籤筒唉有三枝喔，欲欲新娘啊！入門喜咿，現在有娠三月日喔，包領會生莫嫌遲咿。",
          "chhiu2 io5 chhiam-thang2 ai7 u7 sann ki ou, beh-beh sin-niu5 ah! jip8-mng5 hi2 i, hian7-chai7 u7 sin sann geh8-jit8 ah, pau-nia2 e7 seng mai3 hiam5 ti5 i."
        ],
        [
          "頭枝五娘陳三兄喔，甘願為奴啊！來掃廳咿，婚姻雖然會成事喔，一心歡喜一心驚咿。",
          "thau5 ki gou7-niu5 Tan5 Sam hiann ou, kam-goan7 ui5 lou5-ah! lai5 sau3 thiann i, hun-in sui-jian5 e7 chhiann5-su7 ou, it-sim hoann-hi2 it-sim kiann i."
        ],
        [
          "二枝關公扶劉備喔，欲問仙祖啊！做生理咿，你若添油二百四喔，明年一定大趁錢咿。三枝田蠳飛落網喔，這枝財利啊！有較空咿。",
          "nng7 ki koan-kong hu5 lau5 pi7 ah, beh mng7 sian-chou2 ah! cho3-seng-li2 i, li2 na7 thiam-iu5 nng7-pah-si3 ah, me5-ni5 it-teng7 toa7-than3-chinn5 i. sann ki chhan5-inn pe loh8-bang7 ou, chit ki chai5-li7 ah! u7 khah khang3 i."
        ],
        [
          "仙祖壇前來解危喔，議員當選有希望咿。",
          "sian-chou2 toann5-chian5 lai5 kai2-gui5 ou, gi7-oan5 tong3-soan2 u7 hi-bong7 i."
        ]
      ],
      "篇名": "卜卦調"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "有情有義十一哥，無情無義酒矸仔嫂，嘿敢按爾!空喙哺舌佮你好，合欲可憐唷!叫伊看顧阮總是無，合欲就愛想就愛想。",
          "u7-cheng5 u7-gi7 chap8-it-ko, bo5-cheng5 bo5-gi7 chiu2-kan-a2-so2, he kam2 an2-ni! khang-chhui3 pou7-chih8 kah li2 ho2, hap8 beh kho2-lin5 iok8!kio3 i khoann3-kou3 goan2 chong2-si7 bo5, hap8 beh chiu7 ai3 siunn7 chiu7 ai3 siunn7."
        ],
        [
          "愛情算來催命索，為著愛情性命無，嘿誠厲害!金錢主義佮你好，合欲可憐唷!家庭隨時就起風波，合欲就愛想就愛想。",
          "ai3-cheng5 sng3--lai5 chhui-mia7-soh, ui7 tioh8 ai3-cheng5 sinn3-mia7 bo5, he chiann5 li7-hai7!kim-chinn5 chu2-gi7 kah li2 ho2, hap8 beh kho2-lin5 iok8!ka-teng5 sui5-si5 chiu7 khi2 hong-pho, hap8 beh chiu7 ai3 siunn7 chiu7 ai3 siunn7."
        ],
        [
          "戀愛流行全世界，路邊野花君莫採，嘿真悲哀!假情假愛佮你好，合欲可憐唷!風流變成會戇大呆，合欲就愛想就愛想。",
          "loan5-ai3 liu5-heng5 choan5 se3-kai3, lou7-pinn ia2-hoe kun mai3 chhai2, he chin pi-ai!ke2-chiann5 ke2-ai3 kah li2 ho2, hap8 beh kho2-lin5 iok8!hong-liu5 pinn3-chiann5 e7 gong7-toa7-tai, hap8 beh chiu7 ai3 siunn7 chiu7 ai3 siunn7."
        ],
        [
          "鴛鴦水鴨成雙對，愛人比某有較媠，嘿我嘛知!結髮夫妻拆分開，合欲可憐唷!想著差錯是吐大悸，合欲著愛想著愛想。",
          "oan-iunn chui2-ah seng5-siang-tui3, ai3-jin5 pi2 bou2 u7 khah sui2, he goa2 ma7 chai!kiat-hoat hu-chhe thiah pun-khui, hap8 beh kho2-lin5 iok8! siunn7 tioh8 chha-chho3 si7 thou2 toa7 khui3, hap8 beh tioh8 ai3 siunn7 tioh8-ai3 siunn7."
        ],
        [
          "風流查某若有情，厝公媽都無靈，嘿無的確!錢銀予你拐去用，合欲可憐唷!錢了佮人是無比並，合欲就愛想就愛想。",
          "hong-liu5 cha-bou2 na7 u7-cheng5, in chhu3 kong-ma2 to bo5 leng5, he bo5-tek-khak! chinn5-gin5 hou7 li2 koai2 khi3 iong7, hap8 beh kho2-lin5 iok8! chinn5 liau2 kah lang5 si7 bo5 pi2-pheng7, hap8 beh chiu7 ai3 siunn7 chiu7 ai3 siunn7."
        ],
        [
          "勸咱逐家會曉想，金錢會趁就會守，嘿才實在!仙都毋通學風流，合欲可憐唷!恐驚食老是無好樣，合欲就愛想就愛想。",
          "khng3 lan2 tak8-ke e7-hiau2 siunn7, kim-chinn5 e7 than3 to7 e7 siu2, he-chiah sit8-chai7! sian to m7 thang oh8 hong-liu5, hap8 beh kho2-lin5 iok8! khiong2-kiann chiah8-lau7 si7 bo5 ho2-iunn7, hap8 beh chiu7 ai3 siunn7 chiu7 ai3 siunn7."
        ]
      ],
      "篇名": "十一哥"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "咱人規身軀全是毛，算算咧總共十八毛。第一頭殼有頭毛，烏毛白毛佮紅毛，目眉算來是第二毛，眉粗眉烏志氣高。小姐愛媠共伊修薄薄，若是無眉畫墨膏。第三算起來目睫毛，查甫向下心事濟，查某翹懸愛風騷，愛媠就到目睫毛。拄著愛哭是面就烏，哭甲尋無目睫毛。",
          "lan2 lang5 kui-sin-khu choan5 si7 mou, sng3-sng3--leh chong2-kiong7 chap8-poeh mou. te7-it thau5-khak u7 thau5-mou, ou-mou peh8-mou kah ang5-mng5, bak8-bai5 sng3 lai5 si7 te7-ji7 mou, bi5 chhou bi5 ou chi3-khi3 ko. sio2-chia2 ai3 sui2 ka7 i siu poh8-poh8, na7 si7 bo5 bai5 oe7 bak8-ko. te7-sann sng3--khi2-lai5 bak8-chiah-mou, cha-pou hiong3 ha7 sim-su7 che7, cha-bou2 khiau3 koan5 ai3 hong-so, ai3 sui2 chiu7 kau3 bak8-chiah-mou. tu2 tioh8 ai3 khau3 si7 bin7 chiu7 ou, khau3 kah chhoe7 bo5 bak8-chiah-mou."
        ],
        [
          "第四鼻空毛，第五耳仔毛，痣鬚排佇第六毛，第七就是喙鬚毛，查甫才有，查某絕對無。下頦排佇第八毛，第九喙皮透鬢鬍，第十胸坎若是有生毛，這款查甫較驚某。",
          "te7-si3 phinn7-khang-mou, te7-gou7 hinn7-a2-mou, ki3-chhiu pai5 ti7 te7-lak8 mng5, te7-chhit chiu7-si7 chhui3-chhiu-mou, cha-pou chiah u7, cha-bou2 choat8-tui3 bo5. e7-hoai5 pai5 ti7 te7-poeh mou, te7-kau2 chhui3-phe5 thau3 pin3-hou5, te7-chap8 heng-kham2 na7 si7 u7 sinn mou, chit khoan2 cha-pou khah kiann-bou2."
        ],
        [
          "查甫的胸前是十一毛，小姐叫做胸坎毛。十二肚臍若是有生毛，這款的人較袂感冒。胳人腳的毛是十三毛，若無講嘛是看無。十四十五是腳手毛，毛腳毛手毋通學。十六尾椎若是有生毛，作穡的時全步數。十七十八算來也是毛，算算來總共十八毛。",
          "cha-pou e5 heng-cheng5 si7 chap8-it mou, sio2-chia2 kio3-cho3 heng-kham2-mng5. chap8-ji7 tou7-chai5 na7 si7 u7 sinn mou, chit khoan2 e5 lang5 khah boe7 kam2-mou7. koh jin5 kha e5 mou si7 chap8-sann mou, na7 bo5 kong2 ma7 si7 khoann3 bo5. chap8-si3 chap8-gou7 si7 kha-chhiu2-mng5, mng5-kha mou-chhiu2 m7 thong oh8. chap8-lak8 boe2-chui na7 si7 u7 sinn mou, choh-sit e5 si5 choan5 pou7-sou3. chap8-chhit chap8-poeh sng3--lai5 ia7 si7 mou, sng3-sng3--lai5 chong2-kiong7 chap8-poeh mou."
        ],
        [
          "小姐若是假頭毛，上驚透風落大雨。查甫毋通留長頭毛，才袂親像若無某。喙鬚毋通留傷粗，才袂來娶無某。",
          "sio2-chia2 na7 si7 ke2-thau5-mou, siong7 kiann thau3-hong loh8-toa7-hou7. cha-pou m7 thang lau5 tiong5-thau5-mng5, chiah boe7 chhin-chhiunn7 na7 bo5 bou2. chhui3-chhiu m7 thang lau5 siunn chhou, chiah boe7 lai5 chhoa7 bo5 bou2."
        ]
      ],
      "篇名": "十八毛"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "三年前運命阻礙，惦惦離開請你著諒解。堅定純情猶原在，心愛的人我倒轉來。",
          "sann ni5 cheng5 un7-mia7 chou2-gai7, tiam7-tiam7 li7-khui chhiann2 li2 tioh8 liong7-kai2. kian-teng7 sun5-chiann5 iu5-goan5 chai7, sim-ai3 e5 lang5 goa2 to3-tng2--lai5."
        ],
        [
          "三年風雨肯等待又忍耐，你的真情我了解。啊！反悔當初不該，咱的將來我會再安排。",
          "sann ni5 hong-hou7 kheng2 tan2-thai7 iu7 jim2-nai7, li2 e5 chin-cheng5 goa2 liau2-kai2.ah! hoan2-hoe2 tong-chhou put-kai, lan2 e5 chiong-lai5 goa2 e7 chai3 an-pai5."
        ],
        [
          "三年後引阮感慨，彼時糊塗耽誤好情愛。懷抱滿腹的期待，心愛的人我倒轉來。",
          "sann ni5 au7 in2 goan2 kam2-khai3, hit-si5 hou5-tou5 tam-gou7 ho2 cheng5-ai3. hoai5-pho7 moa2-pak e5 ki5-thai7, sim-ai3 e5 lang5 goa2 to3-tng2--lai5."
        ],
        [
          "三年風雨肯等待又忍耐，你的真情我了解。啊！反悔當初不該，咱的將來我會再安排。",
          "sann ni5 hong-hou7 kheng2 tan2-thai7 iu7 jim2-nai7, li2 e5 chin-cheng5 goa2 liau2-kai2.ah! hoan2-hoe2 tong-chhou put-kai, lan2 e5 chiong-lai5 goa2 e7 chai3 an-pai5."
        ],
        [
          "三年風雨肯等待又忍耐，你的真情我了解。啊！反悔當初不該，咱的將來我會再安排。",
          "sann ni5 hong-hou7 kheng2 tan2-thai7 iu7 jim2-nai7, li2 e5 chin-cheng5 goa2 liau2-kai2.ah! hoan2-hoe2 tong-chhou put-kai, lan2 e5 chiong-lai5 goa2 e7 chai3 an-pai5."
        ]
      ],
      "篇名": "三年的等待"
    },
    {
      "作者": "黃敏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "這陣雨那落袂停，引起我想起彼段情，纏綿的情迷戀的情難忘的舊情。想起彼當時啊！佮你分開彼暗暝，猶原是大雨落袂停，雨水那會洗攏袂清三年的舊情。",
          "chit chun7 hou7 na2 loh8 boe7 theng5, in2-khi2 goa2 siunn7-khi2 hit toann7 cheng5, tinn5-mi5 e5 cheng5 be5-loan5 e5 cheng5 lan5-bong5 e5 ku7-cheng5. siunn7-khi2 hit-tong-si5 ah! kah li2 hun-khui hit  am3-mi5, iu5-goan5 si7 toa7 hou7 loh8 boe7 theng5, hou7-chui2 na2 e7 soe2 long2 boe7 chheng sann ni5 e5 ku7-cheng5."
        ],
        [
          "這陣雨落甲三更，擾亂我茫茫睏袂去，可愛的你可恨的你難忘的女兒。情甘意願啊！雙人分開全無異議，自彼日情絲斷了離，雨水那會洗攏袂清三年的舊情。",
          "chit chun7 hou7 loh8 kah sann-kenn, jiau2-loan7 goa2 bang5-bang5 khun3 boe7 khi3, kho2-ai3 e5 li2 kho2-hun7 e5 li2 lan5-bong5 e5 lu2-ji5. cheng5 kam i3 goan7 ah! siang-lang5 hun-khui choan5 bo5 inn7-gi7, chu7 hit jit8 cheng5-si tng7 liau2 li7, hou7-chui2 na2 e7 soe2 long2 boe7 chheng sann ni5 e5 ku7-cheng5."
        ],
        [
          "這陣雨那落袂停，引起我想起彼段情，纏綿的情迷戀的情難忘的舊情。想起彼當時啊！佮你分開彼暗暝，猶原是大雨落袂停，雨水那會洗攏袂清三年的舊情。",
          "chit chun7 hou7 na2 loh8 boe7 theng5, in2-khi2 goa2 siunn7-khi2 hit toann7 cheng5, tinn5-mi5 e5 cheng5 be5-loan5 e5 cheng5 lan5-bong5 e5 ku7-cheng5. siunn7-khi2 hit-tong-si5 ah! kah li2 hun-khui hit  am3-mi5, iu5-goan5 si7 toa7 hou7 loh8 boe7 theng5, hou7-chui2 na2 e7 soe2 long2 boe7 chheng sann ni5 e5 ku7-cheng5."
        ]
      ],
      "篇名": "三年的舊情"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "佮伊來拆散已經三年外，怨嘆阮運命，欲講心疼痛。想起著三年前的我，被一位女性來放捨，一時目睭煞來失明，柺仔煞來舉顛倒爿。",
          "kah i lai5 thiah-soann3 i2-keng sann ni5 goa7,oan3-than3 goan2 un7-mia7, beh kong2 sim thang3-thiann3. siunn7 khi2 tioh8 sann ni5 cheng5 e5 goa2, pi7 chit8 ui7 lu2-seng3 lai5 pang3-sak, chit8-si5 bak8-chiu soah lai5 sit-beng5, koai2-a2 soah lai5 kiah8 tian-to3-peng5."
        ],
        [
          "紅單看做手形，便所看做涼亭，剃頭店當做洗手間，豬砧當做眠床頂，墓仔埔看做是咱兩人永遠的家庭啦！啊！我那會即爾僥倖咧。你也有咒咀，偏偏違背我，害著我今日為情來拖磨。",
          "ang5-toann khoann3 choe3 chhiu2-heng5, pian7-sou2 khoann3 choe3 liang5-teng5, thi3-thau5-tiam3 tong3-cho3 se2-chhiu2-keng, ti-tiam tong3-cho3 bin5-chhng5-teng2, bong7-a2-pou khoann3 choe3 si7 lan2 nng7 lang5 eng2-oan2 e5 ka-teng5 lah! ah! goa2 na2 e7 chiah-nih hiau-heng7 leh. li2 ia7 u7 chiu3-choa7, phian-phian ui5-poe7 goa2, hai7 tioh8 goa2 kim-jit8 ui7 cheng5 lai5 thoa-boa5."
        ],
        [
          "彼年的八月十五暝，相招去海邊，踮佇石頭腳，當天你我有咒咀，你無嫁我無娶，無疑當兵兩年外，你的腹肚煞一日一日大。",
          "hit ni5 e5 poeh--geh8 chap8-gou7-me5, sio-chio khi3 hai2-pinn, tiam3 ti7 chioh8-thau5 kha, tang-thinn li2 goa2 u7 chiu3-choa7, li2 bo5 ke3 goa2 bo5 chhoa7, bo5-gi5 tong peng nng7 ni5 goa7, li2 e5 pak-tou2 soah chit8 jit8 chit8 jit8 toa7."
        ],
        [
          "今仔日你來誤我，若想起我愛你的心肝，無論海水袂乾石頭袂爛，你共看前破後闊，火炭縒縒，虱目魚會跳過岸。奇奇巧巧攏是為著無緣的你啦！女性底變卦，愈想心愈驚，可比船過岸，僥倖無當看。",
          "kin-a2-jit8 li2 lai5 gou7 goa2, na7 siunn7-khi2 goa2 ai3 li2 e5 sim-koann, bo5-lun7 hai2-chui2 boe7 ta chioh8-thau5 boe7 noa7, li2 ka7 khoann3 cheng5 phoa3 hou7 khoah, he2-thoann3 choah8-choah8, sat-bak8-hi5 e7 thiau3--koe3 hoann7. ki5-ki5-kha2-kha2 long2 si7 ui7 tioh8 bo5-ian5 e5 li2 lah! li2-seng3 teh pian3-koa3, lu2 siunn7 sim lu2 kiann, kho2-pi2 chun5 ke3 hoann7, hiau-heng7 bo5 tang3 khoann3."
        ],
        [
          "如今的我三步兩步行，孤單踮佇大狗山的大狗嶺，有也看無也看。看著雞母娶雞仔囝，人阮嘛有想欲做好囝。啊！人生算來海海呀！木司釘柴屐，土木底抹壁，馬馬虎虎啊！閣講嘛無較縒，花謝了看破，想也無較縒。",
          "ju5-kim e5 goa2 sann pou7 nng7 pou7 kiann5, kou-toann tiam3 ti7 toa7-kau2-soann e5 toa7-kau2-nia2, u7 ia7 khoann3 bo5 ia7 khoann3. khoann3 tioh8 koe-bu2 chhoa7 ke-a2-kiann2, lang5 goan2 ma7 u7 siunn7 beh choe3 ho2-kiann2. ah! jin5-seng sng3--lai5 hai2-hai2 ah! bak8-sai teng3 chha5-kiah8, thou5-bok8 teh boah piah, ma2-ma2-hu-hu ah! koh kong2 ma7 bo5 khah choah8, hoe sia7 liau2 khoann3-phoa3, siunn7 ia7 bo5 khah choah8."
        ]
      ],
      "篇名": "三年前的我"
    },
    {
      "作者": "潘芳烈",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你對我不錯，伊對我嘛有意愛。你是用情深似海，伊是溫柔體貼又可愛。叫我欲怎樣，怎樣接受恁的愛？我的心情誰了解？想欲尋一个無人知的所在。",
          "li2 tui3 goa2 put-chho3, i tui3 goa2 ma7 u7 i3-ai3. li2 si7 eng7 cheng5 chhim su3 hai2, i si7 un-jiu5 the2-thiap iu7 kho2-ai3. kio3 goa2 beh chainn2-iunn7, chainn2-iunn7 chiap-siu7 lin2 e5 ai3? goa2 e5 sim-cheng5 siang2 liau2-kai2? siunn7 beh chhoe7 chit8 e5 bo5 lang5 chai e5 sou2-chai7."
        ],
        [
          "三个人的世界，兩个人對阮的愛，恁的用心我了解，無想欲予任何人傷害。",
          "sann e5 lang5 e5 se3-kai3, nng7 e5 lang5 tui3 goan2 e5 ai3, lin2 e5 iong7-sim goa2 liau2-kai2, bo5 siunn7 beh hou7 jim7-ho5 lang5 siong-hai7."
        ],
        [
          "三个人的世界，兩个人對阮的愛，愛著啥人攏不應該，只好惦惦離開這段無奈的安排。",
          "sann e5 lang5 e5 se3-kai3, nng7 e5 lang5 tui3 goan2 e5 ai3, ai3 tioh8 siann2-lang5 long2 put-eng-kai, chi2-ho2 tiam7-tiam7 li7-khui chit toann7 bo5-nai7 e5 an-pai5."
        ]
      ],
      "篇名": "三个人的世界"
    }
  ]
}
