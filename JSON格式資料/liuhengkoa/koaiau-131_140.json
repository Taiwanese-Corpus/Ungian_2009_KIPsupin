{
  "資料": [
    {
      "作者": "葉俊麟",
      "出版年": "0",
      "文類": "流行歌",
      "書寫系統": "漢字",
      "段": [
        [
          "無論是好天，抑是落雨天，你有對我約束一定著來去，看電影啉 咖啡，毋通放袂記。咱兩人已經是情意斷袂離，心心相愛相愛，咱兩人踮公園，一見鍾情來熟似，無論如何永遠毋通愛情來變歹即應該。",
          "bo5-lun7 si7 ho2-thinn, iah8 si7 loh8-hou7-thinn, li2 u7 tui3 goa2 iok-sok it-teng7 tioh8 lai5-khi3, khoann3 tian7-iann2 lim ka-pi, m7 thang pang3 be7 ki3. lan2 nng7 lang5 i2-keng si7 cheng5-i3 toan3 boe7 li7, sim-sim siong-ai3 siong-ai3, lan2 nng7 lang5 tiam3 kong-hng5, chit8 kinn3 chiong-cheng5 lai5 sek8-sai7, bo5-lun7 ju5-ho5 eng2-oan2 m7 thang ai3-cheng5 lai5 pinn3 phainn2 chiah eng-kai."
        ],
        [
          "咱欲坐汽車，抑是坐火車，著來決定時間，同齊通起行。洗溫泉爬山嶺，毋通心驚驚。咱兩人已經是仝款的運命，心心相愛相愛，咱兩人彼一暝，踮佇海邊講情話，你有講起咱的結婚絕對欲進行無問題。",
          "lan2 beh che7 khi3-chhia, iah8 si7 che7 hoe2-chhia, tioh8 lai5 koat-teng7 si5-kan, tang5 che5 thang khi2-kiann5. se2 un-choann5 peh soann-nia2, m7 thang sim kiann-kiann. lan2 nng7 lang5 i2-keng si7 kang5-khoan2 e5 un7-mia7, sim-sim siong-ai3 siong-ai3, lan2 nng7 lang5 hit chit8 me5, tiam3 ti7 hai2-pinn kong2 cheng5-oe7, lu2 u7 kong2-khi2 lan2 e5 kiat-hun choat8-tui3 beh chin3-heng5 bo5 bun7-te5."
        ],
        [
          "毋管是人知抑是無人知，事到如今完全佮咱無干礙，免煩惱心自在，由天來安排。咱兩人已經是真情配真愛，心心相愛相愛。咱兩人從今夜就是一對好鴛鴦，糖甘蜜甜求著幸福，快樂來過日真自在。",
          "m7 koan2 si7 lang5 chai iah8 si7 bo5 lang5 chai, su7 kau3 ju5-kim oan5-choan5 kah lan2 bo5 kan-gai7, bian2 hoan5-lo2 sim chu7-chai7, iu5 thinn lai5 an-pai5. lan2 nng7 lang5 i2-keng si7 chin-cheng5 phoe3 chin-ai3, sim-sim siong-ai3 siong-ai3. lan2 nng7 lang5 chiong5 kim-ia7 chiu7-si7 chit8 tui3 ho2 oan-iunn, thng5 kam bit8 tinn kiu5 tioh8 heng7-hok, khoai3-lok8 lai5 koe3-jit8 chin chu7-chai7."
        ]
      ],
      "篇名": "心心相愛"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我對你真心你瞭解，你對我真情我也知，那知好天隨時起風颱，你我才著分東西。希望你會嫁著好翁婿，將咱過去放落大海。",
          "goa2 tui3 li2 chin-sim li2 liau2-kai2, li2 tui3 goa2 chin-cheng5 goa2 ia7 chai, na2 chai ho2 thinn sui5-si5 khi2 hong-thai, li2 goa2 chiah tioh8 pun tang-sai. hi-bong7 li2 e7 ke3 tioh8 ho2 ang-sai3, chiong lan2 koe3-khi3 pang3 loh8 toa7-hai2."
        ],
        [
          "我佇遙遠的所在，祝你幸福好將來。心愛你敢知我心內，夜夜的目屎像雨來，只是為著環境來所害，才著心甘情願看你予人愛。",
          "goa2 ti7 iau5-oan2 e5 sou2-chai7, chiok li2 heng7-hok ho2 chiong-lai5. sim-ai3 li2 kam2 chai goa2 sim-lai7, ia7-ia7 e5 bak8-sai2 chhiunn7 hou7 lai5, chi2-si7 ui7 tioh8 khoan5-keng2 lai5 sou2 hai7, chiah tioh8 sim-kam-cheng5-goan7 khoann3 li2 hou7 lang5 ai3."
        ],
        [
          "我對你真心你瞭解，你對我真情我也知，那知好天隨時起風颱，你我才著分東西。希望你會嫁著好翁婿，將咱過去放落大海。",
          "goa2 tui3 li2 chin-sim li2 liau2-kai2, li2 tui3 goa2 chin-cheng5 goa2 ia7 chai, na2 chai ho2 thinn sui5-si5 khi2 hong-thai, li2 goa2 chiah tioh8 pun tang-sai. hi-bong7 li2 e7 ke3 tioh8 ho2 ang-sai3, chiong lan2 koe3-khi3 pang3 loh8 toa7-hai2."
        ],
        [
          "我佇遙遠的所在，祝你幸福好將來。心愛你敢知我心內，夜夜的目屎像雨來，只是為著環境來所害，才著心甘情願看你予人愛。",
          "goa2 ti7 iau5-oan2 e5 sou2-chai7, chiok li2 heng7-hok ho2 chiong-lai5. sim-ai3 li2 kam2 chai goa2 sim-lai7, ia7-ia7 e5 bak8-sai2 chhiunn7 hou7 lai5, chi2-si7 ui7 tioh8 khoan5-keng2 lai5 sou2 hai7, chiah tioh8 sim-kam-cheng5-goan7 khoann3 li2 hou7 lang5 ai3."
        ]
      ],
      "篇名": "心甘情願"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心呀心呀陪伴你身邊，心呀想佇故鄉。出外來奔波的日子，像落箬離開了樹枝，予無限的稀微來包圍，艱苦無人通安慰。將我滿腹的相思，寄流星傳送予你，雖然我離開千里遠，但是我的心是永遠陪伴你身邊。",
          "sim--ia sim--ia poe5-phoann7 li2 sin-pinn, sim--ia siunn7 ti7 kou3-hiong. chhut-goa7 lai5 phun-pho e5 jit8-chi2, chhiunn7 loh8-hioh8 li7-khui liau2 chhiu7-ki, hou7 bu5-han7 e5 hi-bi5 lai5 pau-ui5, kan-khou2 bo5 lang5 thang an-ui3. chiong goa2 moa2-pak e5 siunn-si, kia3 liu5-chhinn thoan5 sang3 hou7 li2, sui-jian5 goa2 li7-khui chheng li2 hng7, tan7-si7 goa2 e5 sim si7 eng2-oan2 poe5-phoann7 li2 sin-pinn."
        ],
        [
          "出外來奔波的日子，像落箬離開了樹枝。予無限的虛微來包圍，艱苦無人通安慰。將我滿腹的相思，寄流星傳送予你，雖然我離開千里遠，但是我的心是永遠陪伴你身邊。",
          "chhut-goa7 lai5 phun-pho e5 jit8-chi2, chhiunn7 loh8-hioh8 li7-khui liau2 chhiu7-ki. hou7 bu5-han7 e5 hi-bi5 lai5 pau-ui5, kan-khou2 bo5 lang5 thang an-ui3. chiong goa2 moa2-pak e5 siunn-si, kia3 liu5-chhinn thoan5 sang3 hou7 li2, sui-jian5 goa2 li7-khui chheng li2 hng7, tan7-si7 goa2 e5 sim si7 eng2-oan2 poe5-phoann7 li2 sin-pinn."
        ],
        [
          "將我滿腹的相思，寄流星傳送予你，雖然我離開千里遠，但是我的心是永遠陪伴你身邊。",
          "chiong goa2 moa2-pak e5 siunn-si, kia3 liu5-chhinn thoan5 sang3 hou7 li2, sui-jian5 goa2 li7-khui chheng li2 hng7, tan7-si7 goa2 e5 sim si7 eng2-oan2 poe5-phoann7 li2 sin-pinn."
        ]
      ],
      "篇名": "心佇故鄉"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你是阮的心肝，毋捌講予你聽，阮的個性愛變化，無彼款愛你的命，你的單純和可愛，是我永遠的要害，朋友苦勸阮嘛了解，不過愛你的阮佮疼你的阮，閣一再將你傷害，無論我怎樣來改，拚命來改，想欲予你一个將來。",
          "li2 si7 goan2 e5 sim-koann, m7 pat kong2 hou7 li2 thiann, goan2 e5 ko3-seng3 ai3 pian3-hoa3, bo5 hit khoan2 ai3 li2 e5 mia7, li2 e5 tan-sun5 ho5 kho2-ai3, si7 goa2 eng2-oan2 e5 iau3-hai7, peng5-iu2 khou2-khng3 goan2 ma7 liau2-kai2, put-ko3 ai3 li2 e5 gun2 kah thiann3 li2 e5 goan2, koh it-chai3 chiong li2 siong-hai7, bo5-lun7 goa2 chainn2-iunn7 lai5 kai2, piann3-mia7 lai5 kai2, siunn7 beh hou7 li2 chit8 e5 chiong-lai5."
        ],
        [
          "更深夜靜，孤單滋味一擺閣一擺，阮雄雄勇敢來改，認真來改，攏總是冷冷的失敗，慢慢才知人生變化，毋知性命悲哀。所以阮予你冷心，予你怨嘆，講阮已經愛別人，你是阮永遠的心肝，不過咱只有做朋友的命運。",
          "kinn chhim ia7 cheng7, kou-toann chu-bi7 chit8 pai2 koh chit8 pai2, goan2 hiong5-hiong5 iong2-kam2 lai5 kai2, jin7-chin lai5 kai2, long2 chong2 si7 leng2-leng2 e5 sit-pai7, ban7-ban7 chiah chai jin5-seng pian3-hoa3, m7 chai sinn3-mia7 pi-ai. sou2-i2 goan2 hou7 li2 leng2-sim, hou7 li2 oan3-than3, kong2 gun2 i2-keng ai3 pat8-lang5, li2 si7 goan2 eng2-oan2 e5 sim-koann, put-ko3 lan2 chi2-u7 choe3 peng5-iu2 e5 mia7-un7."
        ]
      ],
      "篇名": "心肝"
    },
    {
      "作者": "蔡素惠",
      "出版年": "0",
      "文類": "流行歌",
      "書寫系統": "漢字",
      "段": [
        [
          "看著船欲出港，害我的心肝如蔥蔥，忍著心痠來相送，期待你早日來回航。",
          "khoann3 tioh8 chun5 beh chhut-kang2, hai7 goa2 e5 sim-koann ju5-chhang2-chhang2, lun2 tioh8 sim-sng lai5 sio-sang3, ki5-thai7 li2 cha2-jit8 lai5 hoe5-hang5."
        ],
        [
          "船船船船煙白茫茫，我我我目箍漸漸紅。無情的命運來戲弄，催著咱暫時分西東，袂當照著咱的希望，茫茫的大海像情網，纏我的心肝毋願放，春夢啊！春夢，誰知影醒來一場空。",
          "chun5 chun5 chun5 chun5-ian peh8-bong5-bong5, goa2 goa2 goa2 bak8-khou chiam7-chiam7 ang5. bo5-cheng5 e5 mia7-un7 lai5 hi3-lang7, chhui tioh8 lan2 chiam7-si5 hun sai-tong, be7 tang3 chio3 tioh8 lan2 e5 hi-bong7, bong5-bong5 e5 toa7 hai2 chhiunn7 cheng5-bang7, tinn5 goa2 e5 sim-koann m7 goan7 pang3, chhun-bang7 ah! chhun-bang7, siang2 chai-iann2 chhinn2--lai5 chit8 tiunn5 khang."
        ],
        [
          "看著船欲出港，害我的心肝如蔥蔥，忍著心痠來相送，期待你早日來回航。",
          "khoann3 tioh8 chun5 beh chhut-kang2, hai7 goa2 e5 sim-koann ju5-chhang2-chhang2, lun2 tioh8 sim-sng lai5 sio-sang3, ki5-thai7 li2 cha2-jit8 lai5 hoe5-hang5."
        ],
        [
          "船船船船煙白茫茫，我我我目箍漸漸紅。無情的命運來戲弄，催著咱暫時分西東，袂當照著咱的希望，茫茫的大海像情網，纏我的心肝毋願放，春夢啊！春夢，誰知影醒來一場空。",
          "chun5 chun5 chun5 chun5-ian peh8-bong5-bong5, goa2 goa2 goa2 bak8-khou chiam7-chiam7 ang5. bo5-cheng5 e5 mia7-un7 lai5 hi3-lang7, chhui tioh8 lan2 chiam7-si5 hun sai-tong, be7 tang3 chio3 tioh8 lan2 e5 hi-bong7, bong5-bong5 e5 toa7 hai2 chhiunn7 cheng5-bang7, tinn5 goa2 e5 sim-koann m7 goan7 pang3, chhun-bang7 ah! chhun-bang7, siang2 chai-iann2 chhinn2--lai5 chit8 tiunn5 khang."
        ],
        [
          "船船船船煙白茫茫，我我我目箍漸漸紅。無情的命運來戲弄，催著咱暫時分西東，袂當照著咱的希望，茫茫的大海像情網，纏我的心肝毋願放，春夢啊！春夢，誰知影醒來一場空。",
          "chun5 chun5 chun5 chun5-ian peh8-bong5-bong5, goa2 goa2 goa2 bak8-khou chiam7-chiam7 ang5. bo5-cheng5 e5 mia7-un7 lai5 hi3-lang7, chhui tioh8 lan2 chiam7-si5 hun sai-tong, be7 tang3 chio3 tioh8 lan2 e5 hi-bong7, bong5-bong5 e5 toa7 hai2 chhiunn7 cheng5-bang7, tinn5 goa2 e5 sim-koann m7 goan7 pang3, chhun-bang7 ah! chhun-bang7, siang2 chai-iann2 chhinn2--lai5 chit8 tiunn5 khang."
        ]
      ],
      "篇名": "心肝亂操操"
    },
    {
      "作者": "白進法",
      "出版年": "0",
      "文類": "流行歌",
      "書寫系統": "漢字",
      "段": [
        [
          "看你轉身離開，阮的心肝強欲碎，當初愛阮的理由，當做分手的言語，斡頭欲等何時，阮的心情無元氣，勉強已經無意義，愛到最後做你去。",
          "khoann3 li2 choan2-sin li7-khui, goan2 e5 sim-koann kiong5 beh chhui3, tong-chhou ai3 goan2 e5 li2-iu5, tong3-cho3 hun-chhiu2 e5 gian5-gu2, oat8-thau5 beh tan2 ho5-si5, goan2 e5 sim-cheng5 bo5 goan5-khi3, bian2-kiong2 i2-keng bo5 i3-gi7, ai3 kau3 choe3-au7 choe3 li2 khi3."
        ],
        [
          "你那通予我繼續等落去，無消無息，心肝親像鐵，心愛的你踮啥人身軀邊？你那通予我繼續等落去，無滋無味，長長的日子摻著傷心的淚珠，叫我怎樣吞落去？",
          "li2 na2-thang hou7 goa2 ke3-siok8 tan2--loh8-khi3, bo5-siau-bo5-sit, sim-koann chhin-chhiunn7 thih, sim-ai3--e5 li2 tiam3 siann2-lang5 sin-khu pinn? li2 na2 thang hou7 goa2 ke3-siok8 tan2--loh8-khi3, bo5 chu bo5 bi7, tng5-tng5 e5 jit8-chi2 chham tioh8 siong-sim e5 le7-chu, kio3 goa2 chainn2-iunn7 thun--loh8-khi3?"
        ]
      ],
      "篇名": "心肝親像鐵"
    },
    {
      "作者": "李坤城/羅大佑",
      "出版年": "0",
      "文類": "流行歌",
      "書寫系統": "漢字",
      "段": [
        [
          "月娘光光掛天頂，嫦娥佇遐蹛。你是阮的掌上明珠，抱著金金看。看你度晬看你收瀾，看你底學行，看你會走看你出世，相片一大疊。輕輕聽著喘氣聲，心肝寶貝囝，你是阮的幸福希望，斟酌共你成。望你精光望你才情，望你趕緊大。望你古錐健康活潑，毋驚受風寒。鳥仔風吹攏是會飛，到底為啥物？魚仔船隻攏嘛無腳，按怎會徙位？日頭出來日頭落山，日頭對佗去。春天的花愛食的蜂，伊是佇佗位。",
          "goeh8-niu5 kng-kng koa3 thinn-teng2, Siong5-ngou5 ti7 hia toa3. li2 si7 goan2 e5 chiunn2-siong7 beng5-chu, phau7 tioh8 kim-kim-khoann3. khoann3 li2 tou7-che3 khoann3 li2 siu-noa7, khoann3 li2 teh oh8-kiann5, khoann3 li2 e7 chau2 khoann3 li2 chhut-si3, siong3-phinn3 chit8 toa7 tiap8. khin-khin thiann tioh8 chhoan2-khui3 siann, sim-koann po2-poe3 kiann2, li2 si7 goan2 e5 heng7-hok hi-bong7, chim-chiok ka7 li2 chiann5. bang7 li2 cheng-kong bang7 li2 chai5-cheng5, bang7 li2 koann2-kin2 toa7. bang7 li2 kou2-chui kian7-khong hoat8-phoat, m7 kiann siu7 hong-koann5. chiau2-a2 hong-chhoe long2 si7 e7 poe, tau3-te2 ui7 siann2-mih8? hi5-a2 chun5-chiah long2 ma7 bo5 kha, an3-choann2 e7 soa2-ui7? jit8-thau5 chhut--lai5 jit8-thau5 loh8-soann, jit8-thau5 tui3 ta2 khi3. chhun-thinn e5 hoe ai3 chiah8 e5 phang, i si7 ti7 to2-ui7."
        ],
        [
          "月娘光光掛天頂，嫦娥佇遐蹛。你是阮的掌上明珠，抱著金金看。看你度晬看你收瀾，看你底學行，看你會走看你出世，相片一大疊。鳥仔有翼風吹有線，才會天頂飛。魚仔有尾親像行船，希望著愛尋。日頭出來日頭落山，日子攏按爾過？花謝花開天暗天光，仝款的問題。",
          "goeh8-niu5 kng-kng koa3 thinn-teng2, Siong5-ngou5 ti7 hia toa3. li2 si7 goan2 e5 chiunn2-siong7 beng5-chu, phau7 tioh8 kim-kim-khoann3. khoann3 li2 tou7-che3 khoann3 li2 siu-noa7, khoann3 li2 teh oh8-kiann5, khoann3 li2 oe7 chau2 khoann3 li2 chhut-si3, siong3-phinn3 chit8 toa7 tiap8. chiau2-a2 u7 sit8 hong-chhoe u7 soann3, chiah e7 thinn-teng2 poe. hi5-a2 u7 be2 chhin-chhiunn7 kiann5-chun5, hi-bong7 tioh8 ai3 chhoe7. jit8-thau5 chhut--lai5 jit8-thau5 loh8-soann, jit8-chi2 long2 an2-ni ke3? hoe sia7 hoe khui thinn-am3 thinn-kng, kang5-khoan2 e5 bun7-te5."
        ],
        [
          "鳥仔有翼風吹有線，才會天頂飛。魚仔有尾親像行船，希望著愛尋。日頭出來日頭落山，日子攏按爾過？花謝花開天暗天光，仝款的問題。",
          "chiau2-a2 u7 sit8 hong-chhoe u7 soann3, chiah e7 thinn-teng2 poe. hi5-a2 u7 be2 chhin-chhiunn7 kiann5-chun5, hi-bong7 tioh8 ai3 chhoe7. jit8-thau5 chhut--lai5 jit8-thau5 loh8-soann, jit8-chi2 long2 an2-ni ke3? hoe sia7 hoe khui thinn-am3 thinn-kng, kang5-khoan2 e5 bun7-te5."
        ],
        [
          "輕輕聽著喘氣聲，心肝寶貝囝，你是阮的幸福希望，斟酌共你成。望你精光望你才情，望你趕緊大。望你古錐健康活潑，毋驚受風寒。",
          "khin-khin thiann tioh8 chhoan2-khui3 siann, sim-koann po2-poe3 kiann2, li2 si7 goan2 e5 heng7-hok hi-bong7, chim-chiok ka7 li2 chiann5. bang7 li2 cheng-kong bang7 li2 chai5-cheng5, bang7 li2 koann2-kin2 toa7. bang7 li2 kou2-chui kian7-khong hoat8-phoat, m7 kiann siu7 hong-koann5."
        ]
      ],
      "篇名": "心肝寶貝"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "關心雙人來交換，人講這款的感情永遠隴袂散。嗚嗚嗚嗚嗚為怎樣雙人行到黃昏變孤影，心事放予伊飛。予你無地尋，毋管風雨予阮出去飛，心事放予伊飛。",
          "koan-sim siang-lang5 lai5 kau-oann7, lang5 kong2 chit khoan2 e5 kam2-cheng5 eng2-oan2 long2 be7 soann3. u-u-u-u-u ui7 chainn2-iunn7 siang-lang5 kiann5 kau3 hong5-hun pian3 kou-iann2, sim-su7 pang3 hou7 i poe. hou7 li2 bo5 te7 chhoe7, m7 koan2 hong-hou7 hou7 gun2 chhut khi3 poe, sim-su7 pang3 hou7 i poe."
        ],
        [
          "感情也隨風吹，愛情墜落地，傷心是一人一半。你講咱若是無緣不如來拆散，嗚嗚嗚嗚嗚為怎樣癡情的我總是看袂破，心事放予伊飛。予你無地尋，毋管風雨予阮出去飛，心事放予伊飛。",
          "kam2-cheng5 ia7 sui5 hong chhoe, ai3-cheng5 tui7 loh8-te7, siong-sim si7 chit8 lang5 chit8-poann3. li2 kong2 lan2 na7 si7 bo5-ian5 put-ju5 lai5 thiah-soann3, u-u-u-u-u ui7 chainn2-iunn7 chhi-cheng5 e5 goa2 chong2-si7 khoann3 be7 phoa3, sim-su7 pang3 hou7 i poe. hou7 li2 bo5 te7 chhoe7, m7 koan2 hong-hou7 hou7 gun2 chhut khi3 poe, sim-su7 pang3 hou7 i poe."
        ],
        [
          "感情也隨風吹，愛情墜落地，傷心是一人一半。你講咱若是無緣不如來拆散，嗚嗚嗚嗚嗚為怎樣癡情的我總是看袂破，心事放予伊飛。予你無地尋，毋管風雨予阮出去飛，心事放予伊飛。",
          "kam2-cheng5 ia7 sui5 hong chhoe, ai3-cheng5 tui7 loh8-te7, siong-sim si7 chit8 lang5 chit8-poann3. li2 kong2 lan2 na7 si7 bo5-ian5 put-ju5 lai5 thiah-soann3, u-u-u-u-u ui7 chainn2-iunn7 chhi-cheng5 e5 goa2 chong2-si7 khoann3 be7 phoa3, sim-su7 pang3 hou7 i poe. hou7 li2 bo5 te7 chhoe7, m7 koan2 hong-hou7 hou7 gun2 chhut khi3 poe, sim-su7 pang3 hou7 i poe."
        ],
        [
          "感情也隨風吹，愛情墜落地，心事放予伊飛。感情也隨風吹，愛情墜落地。",
          "kam2-cheng5 ia7 sui5 hong chhoe, ai3-cheng5 tui7 loh8-te7,sim-su7 pang3 hou7 i poe. kam2-cheng5 ia7 sui5 hong chhoe, ai3-cheng5 tui7 loh8-te7."
        ]
      ],
      "篇名": "心事放予伊飛"
    },
    {
      "作者": "蔡振南",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心事若無講出來，有啥人會知？有時陣想欲訴出，滿腹的悲哀。踏入七桃界，是阮不應該，如今想反悔，啥人肯諒解？心愛你若有了解，請你著忍耐。男性毋是無目屎，只是毋敢流出來。",
          "sim-su7 na7 bo5 kong2--chhut-lai5, u7 siann2-lang5 e7 chai? u7 si5-chun7 siunn7 beh sou3 chhut, moa2-pak e5 pi-ai. tah8 jip8 thit-tho5 kai3, si7 goan2 put-eng-kai, ju5-kim siunn7 hoan2-hoe2, siann2-lang5 kheng2 liong7-kai2? sim-ai3 li2 na7 u7 liau2-kai2, chhiann2 li2 tioh8 jim2-nai7. lam5-seng3 m7 si7 bo5 bak8-sai2, chi2-si7 m7 kann2 lau5--chhut-lai5."
        ],
        [
          "心事若無講出來，有啥人會知？有時陣想欲訴出，滿腹的悲哀。踏入七桃界，是阮不應該，如今想反悔，啥人肯諒解？心愛你若有了解，請你著忍耐。男性毋是無目屎，只是毋敢流出來。",
          "sim-su7 na7 bo5 kong2--chhut-lai5, u7 siann2-lang5 e7 chai? u7 si5-chun7 siunn7 beh sou3 chhut, moa2-pak e5 pi-ai. tah8 jip8 thit-tho5 kai3, si7 goan2 put-eng-kai, ju5-kim siunn7 hoan2-hoe2, siann2-lang5 kheng2 liong7-kai2? sim-ai3 li2 na7 u7 liau2-kai2, chhiann2 li2 tioh8 jim2-nai7. lam5-seng3 m7 si7 bo5 bak8-sai2, chi2-si7 m7 kann2 lau5--chhut-lai5."
        ]
      ],
      "篇名": "心事啥人知"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心所愛的彼个人，予伊來拍碎的這个心肝，若是流起傷心目屎，看破來離開。行到他鄉的天邊抑海角，再會故鄉再會啦。",
          "sim sou2 ai3 e5 hit e5 lang5, hou7 i lai5 phah-chhui3 e5 chit e5 sim-koann, na7 si7 lau5 khi2 siong-sim bak8-sai2, khoann3-phoa3 lai5 li7-khui. kiann5-kau3 thann-hiong e5 thinn-pinn a2 hai2-kak, chai3-hoe7 kou3-hiong chai3-hoe7-lah."
        ],
        [
          "心所愛的彼个人，每日來思念著伊的形影。生在世間只有一擺，真正的情愛，怎樣會袂記夜夜在夢中，再會故鄉再會啦。",
          "sim sou2 ai3 e5 hit e5 lang5, mui2-jit8 lai5 su-liam7 tioh8 i e5 heng5-iann2. seng chai7 se3-kan chi2-u7 chit8 pai2, chin-chiann3 e5 cheng5-ai3, chainn2-iunn7 e7 be7 ki3 ia7-ia7 chai7 bang7-tiong, chai3-hoe7 kou3-hiong chai3-hoe7-lah."
        ],
        [
          "心所愛的彼个人，火車若開出去前途暗茫。到處無定，飄飄何處，流浪的性命，消瘦的身軀為風雨摧殘，再會故鄉再會啦。",
          "sim sou2 ai3 e5 hit e5 lang5, hoe2-chhia na7 khui--chhut-khi3 chian5-tou5 am3-bong5. to3-chhu3 bo5 tiann7, phiau-phiau ho5-chhu3, liu5-long7 e5 sinn3-mia7, siau-san2 e5 seng-khu ui7 hong-hou7 chhui-chhan5, chai3-hoe7 kou3-hiong chai3-hoe7-lah."
        ]
      ],
      "篇名": "心所愛的人"
    }
  ]
}
