{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你的長頭毛是我流浪他鄉唯一的美夢，你的長頭毛予我艱苦心內嘛無沉重，你的長頭毛在我夢中隨風來飄送，你的長頭毛有我回去故鄉的願望。",
          "li2 e5 tng5 thau5-mng5 si7 goa2 liu5-long7 thann-hiong i5-it e5 bi2-bang7, li2 e5 tng5 thau5-mng5 hou7 goa2 kan-khou2 sim-lai7 ma7 bo5 tim5-tang7, li2 e5 tng5 thau5-mng5 chai7 goa2 bang7-tiong sui5-hong lai5 phiau-sang3, li2 e5 tng5 thau5-mng5 u7 goa2 tng2 khi3 kou3-hiong e5 goan7-bong7."
        ],
        [
          "現在敢有對著春風輕輕放，予伊飛佇底思念的田園佮海岸，現在敢會記得彼个疼惜伊的人，予我思戀過去，愛你心茫茫。",
          "hian7-chai7 kam2 u7 tui3 tioh8 chhun-hong khin-khin pang3, hou7 i poe ti7 teh su-liam7 e5 chhan5-hng5 kah hai2-hoann7, hian7-chai7 kam2 e7-ki3-tit hit e5 thiann3-sioh i e5 lang5, hou7 goa2 su-loan7 koe3-khi3, ai3 li2 sim-bang5-bang5."
        ],
        [
          "你的長頭毛是我流浪他鄉唯一的美夢，你的長頭毛予我艱苦心內嘛無沉重，你的長頭毛在我夢中隨風來飄送，你的長頭毛有我回去故鄉的願望。",
          "li2 e5 tng5 thau5-mng5 si7 goa2 liu5-long7 thann-hiong i5-it e5 bi2-bang7, li2 e5 tng5 thau5-mng5 hou7 goa2 kan-khou2 sim-lai7 ma7 bo5 tim5-tang7, li2 e5 tng5 thau5-mng5 chai7 goa2 bang7-tiong sui5-hong lai5 phiau-sang3, li2 e5 tng5 thau5-mng5 u7 goa2 tng2 khi3 kou3-hiong e5 goan7-bong7."
        ],
        [
          "現在敢有對著春風輕輕放，予伊飛佇底思念的田園佮海岸，現在敢會記得彼个疼惜伊的人，予我思戀過去，愛你心茫茫。",
          "hian7-chai7 kam2 u7 tui3 tioh8 chhun-hong khin-khin pang3, hou7 i poe ti7 teh su-liam7 e5 chhan5-hng5 kah hai2-hoann7, hian7-chai7 kam2 e7-ki3-tit hit e5 thiann3-sioh i e5 lang5, hou7 goa2 su-loan7 koe3-khi3, ai3 li2 sim-bang5-bang5."
        ],
        [
          "你的長頭毛，你的長頭毛，夢醒總是空，只有回去看你，我的心才會輕鬆。你的長頭毛，只有回去看你，我的心才會輕鬆。",
          "li2 e5 tng5 thau5-mng5, li2 e5 tng5 thau5-mng5, bang7 chhinn2 chong2-si7 khang, chi2-u7 tng2 khi3 khoann3 li2, goa2 e5 sim chiah e7 khin-sang. li2 e5 tng5 thau5-mng5, chi2-u7 tng2 khi3 khoann3 li2, goa2 e5 sim chiah e7 khin-sang."
        ]
      ],
      "篇名": "你的長頭毛"
    },
    {
      "作者": "徐林維國",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我對你來深深愛慕，是我心目中的嫦娥，想欲將你來看顧，伴阮行過人生的旅途。為啥物為啥物你那會即驕傲，為啥物為啥物予我即痛苦，希望你早日來覺悟，接受我對你終身的保護，我一定予你快樂佮幸福。",
          "goa2 tui3 li2 lai5 chhim-chhim ai3-bou7, si7 goa2 sim-bak8-tiong e5 Siong5-ngou5, siunn7 beh chiong li2 lai5 khoann3-kou3, phoann7 goan2 kiann5-koe3 jin5-seng e5 lu2-tou5. ui7 siann2-mih8 ui7 siann2-mih8 li2 na2 e7 chiah kiau-ngou7, ui7 siann2-mih8 ui7 siann2-mih8 hou7 goa2 chiah thong3-khou2, hi-bong7 li2 cha2-jit8 lai5 kak-gou7, chiap-siu7 goa2 tui3 li2 chiong-sin e5 po2-hou7, goa2 it-teng7 hou7 li2 khoai3-lok8 kah heng7-hok."
        ],
        [
          "我對你來深深愛慕，是我心目中的嫦娥，想欲將你來看顧，伴阮行過人生的旅途。為啥物為啥物你那會即驕傲，為啥物為啥物予我即痛苦，希望你早日來覺悟，接受我對你終身的保護，我一定予你快樂佮幸福。",
          "goa2 tui3 li2 lai5 chhim-chhim ai3-bou7, si7 goa2 sim-bak8-tiong e5 Siong5-ngou5, siunn7 beh chiong li2 lai5 khoann3-kou3, phoann7 goan2 kiann5-koe3 jin5-seng e5 lu2-tou5. ui7 siann2-mih8 ui7 siann2-mih8 li2 na2 e7 chiah kiau-ngou7, ui7 siann2-mih8 ui7 siann2-mih8 hou7 goa2 chiah thong3-khou2, hi-bong7 li2 cha2-jit8 lai5 kak-gou7, chiap-siu7 goa2 tui3 li2 chiong-sin e5 po2-hou7, goa2 it-teng7 hou7 li2 khoai3-lok8 kah heng7-hok."
        ],
        [
          "為啥物為啥物你那會即驕傲，為啥物為啥物予我即痛苦，希望你早日來覺悟，接受我對你終身的保護，我一定予你快樂佮幸福。",
          "ui7 siann2-mih8 ui7 siann2-mih8 li2 na2 e7 chiah kiau-ngou7, ui7 siann2-mih8 ui7 siann2-mih8 hou7 goa2 chiah thong3-khou2, hi-bong7 li2 cha2-jit8 lai5 kak-gou7, chiap-siu7 goa2 tui3 li2 chiong-sin e5 po2-hou7, goa2 it-teng7 hou7 li2 khoai3-lok8 kah heng7-hok."
        ]
      ],
      "篇名": "你是我心目中的嫦娥"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我欲甘願獻予你寶貴的性命，因為我太愛你，愛你若性命。你的迷人笑容，你的可愛模樣，在我腦海，在我心內，不時徘徊流連。啊！大聲叫出你的名，你就是我的性命。",
          "goa2 beh kam-goan7 hian3 hou7 li2 po2-kui3 e5 sinn3-mia7, in-ui7 goa2 thai3 ai3 li2, ai3 li2 na7 sinn3-mia7. li2 e5 be5-lang5 chhio3-iong5, li2 e5 kho2-ai3 bou5-iunn7, chai7 goa2 nau2-hai2, chai7 goa2 sim-lai7, put-si5 pai5-hoe5 liu5-lian5. ah! toa7-siann kio3 chhut li2 e5 mia5, li2 chiu7-si7 goa2 e5 sinn3-mia7."
        ],
        [
          "神聖愛情最可貴，真情是性命，那通放捨感情，孤單心痛疼。毋通懷疑愛情，現出你的真情，互相了解，互相信賴，恩恩愛愛過一生。啊！天邊海角做陣行，你就是我的性命。",
          "sin5-seng3 ai3-cheng5 choe3 kho2-kui3, chin-cheng5 si7 sinn3-mia7, na2-thang pang3-sak kam2-cheng5, kou-toann sim thiann3-thang3. m7 thang hoai5-gi5 ai3-cheng5, hian7-chhut li2 e5 chin-cheng5, hou7-siong liau2-kai2, hou7-siong sin3-lai7, in-in-ai3-ai3 ke3 it-seng. ah! thinn-pinn hai2-kak choe3-tin7 kiann5, li2 chiu7-si7 goa2 e5 sinn3-mia7."
        ]
      ],
      "篇名": "你是我的性命"
    },
    {
      "作者": "謝順福",
      "出版年": "1958",
      "文類": "流行歌",
      "書寫系統": "漢字",
      "段": [
        [
          "將你放袂記，是起床以後第一件代誌，所有的過去當做是昨暝的醉，毋願想起你。",
          "chiong li2 pang3 be7 ki3, si7 khi2-chhng5 i2-au7 te7-it kiann7 tai7-chi3, sou2-u7 e5 koe3-khi3 tong3-cho3 si7 cha-me5 e5 chui3, m7 goan7 siunn7-khi2 li2."
        ],
        [
          "欲睏的以前強逼自己，為啥物偏偏夢見你，夢見你倒佇阮身邊，我佮傷心同居。因為愛情已經離開，目屎無聲底滴，尋無藉口安慰自己，我佮傷心同居。",
          "beh khun3 e5 i2-cheng5 kiong5-pek chu7-ki2, ui7 siann2-mih8 phian-phian bang7-kinn3 li2, bang7-kinn3 li2 to2 ti7 gun2 sin-pinn, goa2 kah siong-sim tong5-ki. in-ui7 ai3-cheng5 i2-keng li7-khui, bak8-sai2 bo5 siann teh tih, chhoe7 bo5 chia3-khau2 an-ui3 chu7-ki2, goa2 kah siong-sim tong5-ki."
        ],
        [
          "因為快樂已經離開，袂當快活，只偆拖磨，這一切敢是因為我註定孤單。",
          "in-ui7 khoai3-lok8 i2-keng li7-khui, boe7 tang3 khoann3-oah8, chi2 chhun thoa-boa5, che it-chhe3 kann2 si7 in-ui7 goa2 chu3-tiann7 kou-toann."
        ]
      ],
      "篇名": "佮傷心同居"
    },
    {
      "作者": "葉俊麟",
      "出版年": "0",
      "文類": "流行歌",
      "書寫系統": "漢字",
      "段": [
        [
          "請借問播田的田庄阿伯也，人底講繁華都市台北對佗去，阮就是無依倚可憐的女兒，自細漢就來離開父母的身邊，雖然無人替阮安排將來代誌，阮想欲來去都市做著女工過日子，也通來安慰自己心內的稀微。",
          "chhiann2 chioh-mng7 pou3-chhan5 e5 chhan5-chng a-peh-a2, lang5 teh kong2 hoan5-hoa5 tou-chhi7 Tai5-pak tui3 to2 khi3, goan2 chiu7-si7 bo5 i-oa2 kho2-lin5 e5 lu2-ji5, chu7 se3-han3 chiu7 lai5 li7-khui pe7-bu2 e5 sin-pinn, sui-jian5 bo5 lang5 thoe3 goan2 an-pai5 chiong-lai5 tai7-chi3, goan2 siunn7 beh lai5-khi3 tou-chhi7 choe3 tioh8 lu2-kang koe3 jit8-chi2, ia7 thang lai5 an-ui3 chu7-ki2 sim-lai7 e5 hi-bi5."
        ],
        [
          "請借問路邊的賣薰阿姊啊！人底講對面彼間工場是毋是貼告示用人，阮想欲來去，我看你猶原毋是幸福的女兒，雖然無人替咱安排將來代誌，在世間總是就愛自己拍算才合理，青春是毋通耽誤人生的真義。",
          "chhiann2 chioh-mng7 lou7-pinn e5 boe7 hun a-chi2-a2! lang5 teh kong2 tui3-bin7 hit keng kang-tiunn5 si7 m7 si7 tah ko3-si7 iong7 lang5, goan2 siunn7 beh lai5-khi3, goa2 khoann3 li2 iu5-goan5 m7 si7 heng7-hok e5 lu2-ji5, sui-jian5 bo5 lang5 the3 lan2 an-pai5 chiong-lai5 tai7-chi3, chai7 se3-kan chong2-si7 chiu7 ai3 chu7-ki2 phah-sng3 chiah hap8-li2, chheng-chhun si7 m7 thang tam-gou7 jin5-seng e5 chin-gi7."
        ],
        [
          "請借問門頭的辦公阿伯也！人底講這間工場有欲採用人，阮雖然猶少年攏毋知半項，同情我地頭生疏以外無希望，假使少錢也著忍耐三冬五冬，為將來為著幸福甘願受苦來拍拚，有一工總會得著心情的輕鬆。",
          "chhiann2 chioh-mng7 mng5-thau5 e5 pan7-kong a-peh-a2! lang5 teh kong2 chit keng kang-tiunn5 u7 beh chhai2-iong7 lang5, goan2 sui-jian5 iau2 siau3-lian5 long2 m7 chai poann3 hang7, tong5-cheng5 goa2 te7-thau5 chhinn-sou i2-goa7 bo5 hi-bong7, ka2-su2 chio2 chinn5 ia7 tioh8 jim2-nai7 sann tang gou7 tang, ui7 chiong-lai5 ui7 tioh8 heng7-hok kam-goan7 siu7-khou2 lai5 phah-piann3, u7 chit8 kang chong2 e7 tit tioh8 sim-cheng5 e5 khin-sang."
        ]
      ],
      "篇名": "孤女的願望"
    },
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "三輪車，跑國際，上面的老頭愛打屁，要五股，結三義，你說生氣不生氣。爽！讚！Sweet！Cool，嗷。徒兒何在？弟子在！嗯！這段時間以來，為師所教你的功夫，你也學了差不多囉！今朝一別，人海茫茫，謹記江湖險惡，世態炎涼，愛會曉保護自己。來！為師所傳授的拳法，你閣再行一擺予為師看覓咧！弟子遵咧命啊！",
          "sann-lian2-chhia, chau2 kok-che3, teng2-bin7 e5 lau7-thau5 ai3 tann2 phui3, beh gou7-kou2, kiat sam-gi7, li2 kong2 siunn7-khi3 boe7 siunn7-khi3. song2! chan2! Sweet! Cool, au5. tou5-ji5 ho5-chai7? te7-chu2 chai7! m3! chit toann7 si5-kan i2-lai5, ui5-su sou2 ka3 li2 e5 kang-hu, li2 ia7 oh8 liau2 chha-put-to louh! kim-tiau it piat8, jin5-hai2 bong5-bong5, kin2-ki3 kang-ou5 hiam2-ok, si3-thai3 iam7 liong5, ai3 e7 hiau2 po2-hou7 chu7-ki2. lai5! ui5-su sou2 thoan5-siu7 e5 kun5-hoat, li2 koh chai3 kiann5 chit8 pai2 hou7 ui5-su khoann3-mai7--leh! te7-chu2 chun-leh-beng7-ah!"
        ],
        [
          "孤島十八式～吞肩放胛，起手落插，畫烏漆白，接木移花，死鴨仔來硬喙巴，咬三喙未見餡，十句話九句冇，食碗裡洗碗外，咦哦示唆，竹篙搭菜刀，鐵齒來銅牙槽，提籃仔假燒金，西瓜倚大爿，麻衫才褪予別人穿。",
          "kou-to2 chap8-poeh sek~ thun keng pang3 kah, khi2-chhiu2 loh8-chhah, oe7 ou chhat peh8, chiap bok8 i5 hoe, si2-ah-a2 lai5 nge7 chhui3-phoe2, ka7 sam-chhui3 be7 kinn3 ann7, chap8 ku3 oe7 kau2 ku3 bo5, chiah8 oann2-lai7 se2 oann2-goa7, i5-ou5-si7-so, tek-ko tah chhai3-to, thih khi2 lai5 tang5 ge5-cho5, the5 na5-a2 ke2 sio-kim, si-koe oa2 toa7 peng5, moa5-sann chiah thng3 hou7 pat8-lang5 chheng7."
        ],
        [
          "嗯，未歹 。來！弟子接招，請恩師指教。近廟欺神，未仙假仙，抹壁雙面光。死，死道友，無死貧道，時到時擔當。師弄狗相咬，軟塗深掘，雙腳踏雙船。刣雞教猴，順風駛船，船過水無痕。",
          "m3, be7 bai2. lai5! te7-chu2 chiap chio,  chhiann2 in-su chi2-kau3. kun7-bio7-khi-sin5, be7 sian ke2-sian, boah piah siang-bin7 kng. si2, si2 to7-iu2, bo5 si2 pin5-to7, si5 kau3 si5 tam-tng. sai2-lang7 kau2 siong3 ka7, nng2-thou5-chhim-kut8, siang kha tah8 siang-chun5. thai5-ke-ka3-kau5, sun7-hong-sai2-chun5, chun5 koe3 chui2 bo5 hun5."
        ],
        [
          "別人的囝死未了，拍一枝紅君予你到。拍人喝救人，順紲橫柴來舉入灶，死死龜諍做活活鱉，死馬當做活馬醫，乞食趕廟公，見笑愛轉受氣。一二三四，一二三四，一二三四，一二三四，驚著，嘿恁兜的代誌。",
          "pat8-lang5 e5 kiann2 si2 be7 liau2, phah chit8 ki ang5 kun hou7 li2 kau3. phah lang5 hoah kiu3-lang5, sun7-soa3 hoainn5-chha5 lai5 kiah8 jip8 chau3, si2-si2 ku chinn3 choe3 oah8-oah8 pih, si2 be2 tong3-cho3 oah8 be2 i,   khit-chiah8 koann2 bio7-kong, kian3-siau3 ai3 tng2 siu7-khi3. chit8 nng7 sann si3, chit8 nng7 sann si3, chit8 nng7 sann si3, chit8 nng7 sann si3, kiann--tioh8, he lin2 tau e5 tai7-chi3."
        ],
        [
          "嗯！真好，相信此去，你必能完成大業，統一武林，也無枉費為師多年來一番的心血。好吧！你去吧！謝師傅，請師傅受弟子三拜。不用！該然啊！",
          "m3! chin ho2, siong-sin3 chhu2 khi3, li2 pit leng5 oan5-seng5 tai7-giap8, thong2-it bu2-lim5, ia7 bo5 ong2-hui3 ui5-su to ni5 lai5 chit8 hoan e5 sim-hiat. ho2 pah! li2 khi3 pah! sia7 su-hu7, chhiann2 su-hu7 siu7 te7-chu2 sann pai3. put iong7! kai-jian5 ah!"
        ]
      ],
      "篇名": "孤島十八式"
    },
    {
      "作者": "鄭進一/陳維祥",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一個人其實嘛是袂歹過，上無嘛毋免閣揹感情債，我無愛提起著過去的一切，也袂來計較你，愛我愛偌濟。現在的社會愛情全是假，有人無所謂有人用買賣，以前有聽過山盟佮海誓，彼只是一句話，請你莫誤會。何必單戀一枝花，鬱悴心肝底。孤單老人加減做，人生赫爾短，自由自在一個人，欲去佗就去佗，這種感覺涼勢涼勢，你慢慢會體會。",
          "chit8 e5 lang5 ki5-sit8 ma7 si7 boe7 phainn2-koe3, siong7-bo5 ma7 m7 bian2 koh phainn7 kam2-cheng5 che3, goa2 bo5-ai3 the5-khi2 tioh8 koe3-khi3 e5 it-chhe3, ia7 boe7 lai5 ke3-kau3 li2, ai3 goa2 ai3 loa7 che7. hian7-chai7 e5 sia7-hoe7 ai3-cheng5 choan5 si7 ke2, u7 lang5 bo5-sou2-ui7 u7 lang5 eng7 boe2-boe7, i2-cheng5 u7 thiann- koe3 san-beng5 kah hai2-se3, he chi2-si7 chit8 ku3 oe7, chhiann2 li2 mai3 gou7-hoe7. ho5-pit toann-loan5 chit8 ki hoe, ut-chut sim-koann-te2. kou-toann lau7-lang5 ke-kiam2 choe3, jin5-seng hiah-nih te2, chu7-iu5 chu7-chai7 chit8 e5 lang5, beh khi3 to2 chiu7 khi3 to2, chit chiong2 kam2-kak liang5-se3 liang5-se3, li2 ban7-ban7 e7 the2-hoe7."
        ],
        [
          "一個人其實嘛是袂歹過，上無嘛毋免閣揹感情債，我無愛提起著過去的一切，也袂來計較你，愛我愛偌濟。現在的社會愛情全是假，有人無所謂有人用買賣，以前有聽過山盟佮海誓，彼只是一句話，請你莫誤會。何必單戀一枝花，鬱悴心肝底。孤單老人加減做，人生赫爾短，自由自在一個人，欲去佗就去佗，這種感覺涼勢涼勢，你慢慢會體會。",
          "chit8 e5 lang5 ki5-sit8 ma7 si7 boe7 phainn2-koe3, siong7-bo5 ma7 m7 bian2 koh phainn7 kam2-cheng5 che3, goa2 bo5-ai3 the5-khi2 tioh8 koe3-khi3 e5 it-chhe3, ia7 boe7 lai5 ke3-kau3 li2, ai3 goa2 ai3 loa7 che7. hian7-chai7 e5 sia7-hoe7 ai3-cheng5 choan5 si7 ke2, u7 lang5 bo5-sou2-ui7 u7 lang5 eng7 boe2-boe7, i2-cheng5 u7 thiann- koe3 san-beng5 kah hai2-se3, he chi2-si7 chit8 ku3 oe7, chhiann2 li2 mai3 gou7-hoe7. ho5-pit toann-loan5 chit8 ki hoe, ut-chut sim-koann-te2. kou-toann lau7-lang5 ke-kiam2 choe3, jin5-seng hiah-nih te2, chu7-iu5 chu7-chai7 chit8 e5 lang5, beh khi3 to2 chiu7 khi3 to2, chit chiong2 kam2-kak liang5-se3 liang5-se3, li2 ban7-ban7 e7 the2-hoe7."
        ],
        [
          "現在的社會愛情全是假，有人無所謂有人用買賣，以前有聽過山盟佮海誓，彼只是一句話，請你莫誤會。何必單戀一枝花，鬱悴心肝底。孤單老人加減做，人生赫爾短，自由自在一個人，欲去佗就去佗，這種感覺涼勢涼勢，你慢慢會體會。",
          "hian7-chai7 e5 sia7-hoe7 ai3-cheng5 choan5 si7 ke2, u7 lang5 bo5-sou2-ui7 u7 lang5 eng7 boe2-boe7, i2-cheng5 u7 thiann- koe3 san-beng5 kah hai2-se3, he chi2-si7 chit8 ku3 oe7, chhiann2 li2 mai3 gou7-hoe7. ho5-pit toann-loan5 chit8 ki hoe, ut-chut sim-koann-te2. kou-toann lau7-lang5 ke-kiam2 choe3, jin5-seng hiah-nih te2, chu7-iu5 chu7-chai7 chit8 e5 lang5, beh khi3 to2 chiu7 khi3 to2, chit chiong2 kam2-kak liang5-se3 liang5-se3, li2 ban7-ban7 e7 the2-hoe7."
        ],
        [
          "何必單戀一枝花，鬱悴心肝底。孤單老人加減做，人生赫爾短，自由自在一個人，欲去佗就去佗，這種感覺涼勢涼勢，你慢慢會體會。",
          "ho5-pit toann-loan5 chit8 ki hoe, ut-chut sim-koann-te2. kou-toann lau7-lang5 ke-kiam2 choe3, jin5-seng hiah-nih te2, chu7-iu5 chu7-chai7 chit8 e5 lang5, beh khi3 to2 chiu7 khi3 to2, chit chiong2 kam2-kak liang5-se3 liang5-se3, li2 ban7-ban7 e7 the2-hoe7."
        ]
      ],
      "篇名": "孤家寡人"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "叫一聲我的囝兒，你是在那裡，孤單老人啊！千山萬嶺尋無你啊！囝兒啊！你在那裡？叫一聲我的金囝，怎樣做你行孤單老人啊！天邊海角尋無你啊！",
          "kio3 chit8 siann goa2 e5 kiann2-ji5, li2 si7 chai7 na2-li2, kou-toann lau7-lang5--ah! chhian soann ban7 nia2 chhoe7 bo5 li2--ah! kiann2-ji5--ah! li2 chai7 na2-li2? kio3 chit8 siann goa2 e5 kim-kiann2, chainn2-iunn7 choe3 li2 kiann5 kou-toann lau7-lang5--ah! thinn-pinn hai2-kak chhoe7 bo5 li2--ah!"
        ],
        [
          "嘆一聲孤單老人啊！家庭又貧散無依無倚，海茫茫無親人啊！囝兒啊！你在何方？哭一聲尋無我的囝，心痠哭出聲孤單老人啊！為何生成即歹命啊！",
          "than3 chit8 siann kou-toann lau7-lang5--ah! ka-teng5 iu7 pin5-soann3 bo5 i bo5 oa2, hai2 bong5-bong5 bo5 chhin-lang5--ah! kiann2-ji5--ah! li2 chai7 ho5-hong? khau3 chit8 siann chhoe7 bo5 goa2 e5 kiann2, sim-sng khau3 chhut siann kou-toann lau7-lang5--ah! ui7-ho5 senn-seng5 chiah phainn2-mia7 ah!"
        ],
        [
          "嘆一聲孤單老人啊！家庭又貧散無依無倚，海茫茫無親人啊！囝兒啊！你在何方？哭一聲尋無我的囝，心痠哭出聲孤單老人啊！為何生成即歹命啊！",
          "than3 chit8 siann kou-toann lau7-lang5--ah! ka-teng5 iu7 pin5-soann3 bo5 i bo5 oa2, hai2 bong5-bong5 bo5 chhin-lang5--ah! kiann2-ji5--ah! li2 chai7 ho5-hong? khau3 chit8 siann chhoe7 bo5 goa2 e5 kiann2, sim-sng khau3 chhut siann kou-toann lau7-lang5--ah! ui7-ho5 senn-seng5 chiah phainn2-mia7 ah!"
        ]
      ],
      "篇名": "孤單老人"
    },
    {
      "作者": "江蕙",
      "出版年": "0",
      "文類": "流行歌",
      "書寫系統": "漢字",
      "段": [
        [
          "遙遠傳來一陣一陣音樂聲，一聲一聲攏是刺疼阮心肝。想起較早雙人不時做陣聽，今日我那會變成孤單行。阮的心無變卦，為情為愛受拖磨，敢講你攏無可憐我，想著阮的運命，一切攏是天註定，目屎親像雨水流未煞。",
          "iau5-oan2 thoan5 lai5 chit8-chun7 chit8-chun7 im-gak8-siann, chit8 siann chit8 siann long2 si7 chhi3-thiann3 goan2 sim-koann. siunn7-khi2 khah cha2 siang-lang5 put-si5 choe3-tin7 thiann, kim-jit8 goa2 na2 e7 pinn3-chiann5 kou-tan kiann5. goan2 e5 sim bo5 pian3-koa3, ui7 chiann5 ui7 ai3 siu7 thoa-boa5, kam2 kong2 li2 long2 bo5 kho2-lin5 goa2, siunn7 tioh8 goan2 e5 un7-mia7, it-chhe3 long2 si7 thinn-chu3-tiann7, bak8-sai2 chhin-chhiunn7 hou7-chui2 lau5 boe7 soah."
        ],
        [
          "一個人無心情，寂寞孤單無心情，有音樂聲一直陪伴我，哀怨的音樂聲予阮想著伊的影，心哭出聲，叫著伊的名。",
          "chit8 e5 lang5 bo5 sim-cheng5, chek8-bok8 kou-toann bo5 sim-cheng5, u7 im-gak8-siann it-tit8 poe5-phoann7 goa2, ai-oan3 e5 im-gak8-siann hou7 gun2 siunn7 tioh8 i e5 iann2, sim khau3 chhut siann, kio3 tioh8 i e5 mia5."
        ],
        [
          "遙遠傳來一陣一陣音樂聲，一聲一聲攏是刺疼阮心肝。想起較早雙人不時做陣聽，今日我那會變成孤單行。阮的心無變卦，為情為愛受拖磨，敢講你攏無可憐我，想著阮的運命，一切攏是天註定，目屎親像雨水流未煞。",
          "iau5-oan2 thoan5 lai5 chit8-chun7 chit8-chun7 im-gak8-siann, chit8 siann chit8 siann long2 si7 chhi3-thiann3 goan2 sim-koann. siunn7-khi2 khah cha2 siang-lang5 put-si5 choe3-tin7 thiann, kim-jit8 goa2 na2 e7 pinn3-chiann5 kou-tan kiann5. goan2 e5 sim bo5 pian3-koa3, ui7 chiann5 ui7 ai3 siu7 thoa-boa5, kam2 kong2 li2 long2 bo5 kho2-lin5 goa2, siunn7 tioh8 goan2 e5 un7-mia7, it-chhe3 long2 si7 thinn-chu3-tiann7, bak8-sai2 chhin-chhiunn7 hou7-chui2 lau5 boe7 soah."
        ],
        [
          "一個人無心情，寂寞孤單無心情，有音樂聲一直陪伴我，哀怨的音樂聲予阮想著伊的影，心哭出聲，叫著伊的名。",
          "chit8 e5 lang5 bo5 sim-cheng5, chek8-bok8 kou-toann bo5 sim-cheng5, u7 im-gak8-siann it-tit8 poe5-phoann7 goa2, ai-oan3 e5 im-gak8-siann hou7 gun2 siunn7 tioh8 i e5 iann2, sim khau3 chhut siann, kio3 tioh8 i e5 mia5."
        ],
        [
          "阮的心無變卦，為情為愛受拖磨，敢講你攏無可憐我，想著阮的運命，一切攏是天註定，目屎親像雨水流未煞。",
          "goan2 e5 sim bo5 pian3-koa3, ui7 chiann5 ui7 ai3 siu7 thoa-boa5, kam2 kong2 li2 long2 bo5 kho2-lin5 goa2, siunn7 tioh8 goan2 e5 un7-mia7, it-chhe3 long2 si7 thinn-chu3-tiann7, bak8-sai2 chhin-chhiunn7 hou7-chui2 lau5 boe7 soah."
        ]
      ],
      "篇名": "孤愁人"
    },
    {
      "作者": "無",
      "出版年": "1952",
      "文類": "流行歌",
      "書寫系統": "漢字",
      "段": [
        [
          "流浪天涯數千里，他鄉過日子，毋管風雨怎吹起，忍耐向前起。爹親啊！母親啊！我會記恁的訓示，前途茫茫佗位去，孤獨的流星。",
          "liu5-long7 thian-gai5 sou3 chheng li2, thann-hiong koe3 jit8-chi2, m7 koan2 hong-hou7 choann2 chhe khi2, jim2-nai7 hiong3 cheng5 khi2. tia-chhin ah! bo2-chhin ah! goa2 e7 ki3 lin2 e5 hun3-si7, chian5-tou5 bong5-bong5 to2-ui7 khi3, kou-tok8 e5 liu5-chhinn."
        ],
        [
          "心愛的人免掛意，離別是暫時，請你原諒不得已，即來離開你。愛人啊！愛人啊！希望會得再相見，前途茫茫佗位去，孤獨的流星。",
          "sim-ai3 e5 lang5 bian2 khoa3-i3, li7-piat8 si7 chiam7-si5, chhiann2 li2 goan5-liong7 put-tek-i2, chiah lai5 li7-khui li2. ai3-jin5-ah! ai3-jin5-ah! hi-bong7 e7-tit chai3 siong-kian3, chian5-tou5 bong5-bong5 to2-ui7 khi3, kou-tok8 e5 liu5-chhinn."
        ],
        [
          "風雨凄凄烏暗天，忍耐心空虛，流浪天涯等何時，完成我孝義。爹親啊！母親啊！請恁共我搭保庇，前途茫茫佗位去，孤獨的流星。",
          "hong-hou7 chhi-chhi ou-am3-thinn, jim2-nai7 sim khang-hi, liu5-long7 thian-gai5 tan2 ho5-si5, oan5-seng5 goa2 hau3-gi7. tia-chhin ah! bo2-chhin ah! chhiann2 lin2 ka7 goa2 tah po2-pi3, chian5-tou5 bong5-bong5 to2-ui7 khi3, kou-tok8 e5 liu5-chhinn."
        ]
      ],
      "篇名": "孤獨的流星"
    }
  ]
}
