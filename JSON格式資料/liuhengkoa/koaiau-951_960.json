{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "飄浪四海呀的男兒，親像野鳥啊！心稀微。雖然不幸是流浪兒，總是男兒男兒啊！會覺醒。為著啊！理想就愛堅持，一切勝敗就靠自己，鹹酸苦澀嘛的滋味，做著男兒男兒啊！擔會起。舉頭看天啊！月當時，捀酒敬月啊！咱隨意，烏雲罩霧啊！隨在你。我會自強自立啊！做男兒，我會自強自立啊！做男兒。",
          "phiau-long7 su3-hai2 ia e5 lam5-ji5, chhin-chhiunn7 ia2-chiau2--ah! sim hi-bi5. sui-jian5 put-heng7 si7 liu5-long7-ji5, chong2-si7 lam5-ji5 lam5-ji5 ah! e7 kak-chhenn2. ui7 tioh8 ah! li2-siong2 chiu7 ai3 kian-chhi5, it-chhe3 seng3 pai7 chiu7 kho3 chu7-ki2, kiam5 soan khou2 siap ma7 e5 chu-bi7, choe3 tioh8 lam5-ji5 lam5-ji5 ah! tann e7 khi2. giah8-thau5 khoann3 thinn ah! goeh8 tng-si5, phang5 chiu2 keng3 goeh8-ah! lan2 sui5-i3, ou-hun5 ta3-bu7 ah! sui5-chai7 li2. goa2 e7 chu7-kiong5 chu7-lip8--ah! choe3 lam5-ji5, goa2 e7 chu7-kiong5 chu7-lip8--ah! choe3 lam5-ji5."
        ],
        [
          "飄浪四海呀的男兒，親像野鳥啊！心稀微。雖然不幸是流浪兒，總是男兒男兒啊！會覺醒。為著啊！理想就愛堅持，一切勝敗就靠自己，鹹酸苦澀嘛的滋味，做著男兒男兒啊！擔會起。舉頭看天啊！月當時，捀酒敬月啊！咱隨意，烏雲罩霧啊！隨在你。我會自強自立啊！做男兒，我會自強自立啊！做男兒。",
          "phiau-long7 su3-hai2 ia e5 lam5-ji5, chhin-chhiunn7 ia2-chiau2--ah! sim hi-bi5. sui-jian5 put-heng7 si7 liu5-long7-ji5, chong2-si7 lam5-ji5 lam5-ji5 ah! e7 kak-chhenn2. ui7 tioh8 ah! li2-siong2 chiu7 ai3 kian-chhi5, it-chhe3 seng3 pai7 chiu7 kho3 chu7-ki2, kiam5 soan khou2 siap ma7 e5 chu-bi7, choe3 tioh8 lam5-ji5 lam5-ji5 ah! tann e7 khi2. giah8-thau5 khoann3 thinn ah! goeh8 tng-si5, phang5 chiu2 keng3 goeh8-ah! lan2 sui5-i3, ou-hun5 ta3-bu7 ah! sui5-chai7 li2. goa2 e7 chu7-kiong5 chu7-lip8--ah! choe3 lam5-ji5, goa2 e7 chu7-kiong5 chu7-lip8--ah! choe3 lam5-ji5."
        ]
      ],
      "篇名": "野鳥"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "起落的人生有喜也有悲，失落的愛情有苦也有甜。往事若想起，暫時放一邊。真心的言語毋敢來表示，無論今夜的夢，是毋是有你來做伴。咱的形影，已經行相倚，請你陪伴阮的身邊，將孤單放予袂記。青春的花蕊將阮的心包圍，請你陪伴阮的身邊，真心付出情意，溫暖的滋味，永遠伴相隨。",
          "khi2-loh8 e5 jin5-seng u7 hi2 ia7 u7 pi, sit-loh8 e5 ai3-cheng5 u7 khou2 ia7 u7 tinn. ong2-su7 na7 siunn7-khi2, chiam7-si5 pang3 chit8-pinn. chin-sim e5 gian5-gi2 m7 kam2 lai5 piau2-si7, bo5-lun7 kim-ia7 e5 bang7, si7 m7 si7 u7 li2 lai5 cho3-phoann7. lan2 e5 heng5-iann2, i2-keng kiann5 sio-oa2, chhiann2 li2 poe5-phoann7 goan2 e5 sin-pinn, chiong kou-toann pang3 hou7 boe7 ki3. chheng-chhun e5 hoe-lui2 chiong goan2 e5 sim pau-ui5, chhiann2 li2 poe5-phoann7 goan2 e5 sin-pinn, chin-sim hu3-chhut cheng5-i3, un-loan2 e5 chu-bi7, eng2-oan2 phoann7 sio-sui5."
        ],
        [
          "起落的人生有喜也有悲，失落的愛情有苦也有甜。往事若想起，暫時放一邊。真心的言語毋敢來表示，無論今夜的夢，是毋是有你來做伴。咱的形影，已經行相倚，請你陪伴阮的身邊，將孤單放予袂記。青春的花蕊將阮的心包圍，請你陪伴阮的身邊，真心付出情意，溫暖的滋味，永遠伴相隨。",
          "khi2-loh8 e5 jin5-seng u7 hi2 ia7 u7 pi, sit-loh8 e5 ai3-cheng5 u7 khou2 ia7 u7 tinn. ong2-su7 na7 siunn7-khi2, chiam7-si5 pang3 chit8-pinn. chin-sim e5 gian5-gi2 m7 kam2 lai5 piau2-si7, bo5-lun7 kim-ia7 e5 bang7, si7 m7 si7 u7 li2 lai5 cho3-phoann7. lan2 e5 heng5-iann2, i2-keng kiann5 sio-oa2, chhiann2 li2 poe5-phoann7 goan2 e5 sin-pinn, chiong kou-toann pang3 hou7 boe7 ki3. chheng-chhun e5 hoe-lui2 chiong goan2 e5 sim pau-ui5, chhiann2 li2 poe5-phoann7 goan2 e5 sin-pinn, chin-sim hu3-chhut cheng5-i3, un-loan2 e5 chu-bi7, eng2-oan2 phoann7 sio-sui5."
        ],
        [
          "無論今夜的夢，是毋是有你來做伴。咱的形影，已經行相倚，請你陪伴阮的身邊，將孤單放予袂記。青春的花蕊將阮的心包圍，請你陪伴阮的身邊，真心付出情意，溫暖的滋味，永遠伴相隨。",
          "bo5-lun7 kim-ia7 e5 bang7, si7 m7 si7 u7 li2 lai5 cho3-phoann7. lan2 e5 heng5-iann2, i2-keng kiann5 sio-oa2, chhiann2 li2 poe5-phoann7 goan2 e5 sin-pinn, chiong kou-toann pang3 hou7 boe7 ki3. chheng-chhun e5 hoe-lui2 chiong goan2 e5 sim pau-ui5, chhiann2 li2 poe5-phoann7 goan2 e5 sin-pinn, chin-sim hu3-chhut cheng5-i3, un-loan2 e5 chu-bi7, eng2-oan2 phoann7 sio-sui5."
        ]
      ],
      "篇名": "陪伴阮身邊"
    },
    {
      "作者": "張勇強",
      "出版年": "0",
      "文類": "流行歌",
      "書寫系統": "漢字",
      "段": [
        [
          "溪中的鴛鴦水鴨，泅來泅去相依倚。恩恩愛愛的情形，那像你和我。毋管世事是按怎，只愛有你來做伴。無風無雲的今夜，忽然間風雲來變卦。",
          "khoe-tiong e5 oan-iunn chui2-ah, siu5 lai5 siu5 khi3 siong i-oa2. un-un-ai3-ai3 e5 cheng5-heng5, na2-chhiunn7 li2 ham7 goa2. m7 koan2 se3-su7 si7 an2-choann2, chi2 ai3 u7 li2 lai5 cho3-phoann7. bo5 hong bo5 hun5 e5 kim-ia7, hut-jian5-kan hong-hun5 lai5 pian3-koa3."
        ],
        [
          "聽著一陣一陣陳雷聲，一陣一陣陳雷聲，引阮引阮心驚惶。啊一陣一陣陳雷聲，一陣一陣陳雷聲，無情將咱來拆散。一雙變一隻，孤孤單單是命是命。",
          "Thiann tioh8 chit8-chun7 chit8-chun7 tan5-lui5 siann, chit8-chun7 chit8-chun7 tan5-lui5 siann, in2 goan2 in2 gun2 sim kiann-hiann5. a2 chit8-chun7 chit8-chun7 tan5-lui5 siann, chit8-chun7 chit8-chun7 tan5-lui5 siann, bo5 cheng5 chiong lan2 lai5 thiah-soann3. chit8 siang pinn3 chit8 chiah, kou-kou-toann-toann si7 mia7 si7 mia7."
        ]
      ],
      "篇名": "陳雷聲"
    },
    {
      "作者": "張秀卿",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我已經決心欲來離開，偏偏又閣再踏入你的陷阱。毋知你這陣敢是真心真意，抑是花言巧語，阮的心情真正心花開。閣再一擺愛著你，毋知你這陣敢有看見。",
          "goa2 i2-keng koat-sim beh lai5 li7-khui, phian-phian iu7 koh chai3 tah8 jip8 li2 e5 ham7-chenn2. m7 chai li2 chit chun7 kann2 si7 chin-sim chin-i3, iah8 si7 hoa-gian5-kha2-gi2, goan2 e5 sim-cheng5 chin-chiann3 sim-hoe khui. koh chai3 chit8 pai2 ai3 tioh8 li2, m7 chai li2 chit chun7 kam2 u7 khoann3-kinn3."
        ],
        [
          "阮已經失魂跟你去，昨暝call你call甲電話燒燒去，害阮規暝目屎撥袂離，敢講你又閣又閣跟伊去，愛情就愛檢討自己。",
          "goan2 i2-keng sit-hun5 toe3 li2 khi3, cha-me5 call li2 call-kah tian7-oe7 sio-sio--khi3, hai7 goan2 kui-me5 bak8-sai2 poe2 boe7 li7, kam2 kong2 li2 iu7 koh iu7 koh toe3 i khi3, ai3-cheng5 chiu7 ai3 kiam2-tho2 chu7-ki2."
        ]
      ],
      "篇名": "陷阱"
    },
    {
      "作者": "胡曉雯",
      "出版年": "0",
      "文類": "流行歌",
      "書寫系統": "漢字",
      "段": [
        [
          "今夜風寒雨水冷，可比紅花落風塵。既然已分開，毋通閣講起，斡頭只有加添心稀微。日思夜夢為你一人，綿綿情意夢醒變成空，親像你的夢，阮的心袂輕鬆，為你我心沉重。啊！不見中秋又逢冬，只有玫瑰雪中紅。",
          "kim-ia7 hong koann5 hou7-chui2 leng2, kho2-pi2 ang5 hoe loh8 hong-tin5. ki3-jian5 i2 hun-khui, m7 thang koh kong2-khi2, oat8-thau5 chi2-u7 ka-thiam sim hi-bi5. jit8 su ia7 bang7 ui7 li2 chit8 lang5, mi5-mi5 cheng5-i3 bang7 chhinn2 pian3-seng5 khang, chhin-chhiunn7 li2 e5 bang7, goan2 e5 sim boe7 khin-sang, ui7 li2 goa2 sim tim5-tang7. ah! put kian3 Tiong-chhiu iu7 hong5 tang, chi2-u7 mui5-kui3 soat-tiong ang5."
        ],
        [
          "今夜風寒雨水冷，可比紅花落風塵。既然已分開，毋通閣講起，斡頭只有加添心稀微。日思夜夢為你一人，綿綿情意夢醒變成空，親像你的夢，阮的心袂輕鬆，為你我心沉重。啊！不見中秋又逢冬，只有玫瑰雪中紅。",
          "kim-ia7 hong koann5 hou7-chui2 leng2, kho2-pi2 ang5 hoe loh8 hong-tin5. ki3-jian5 i2 hun-khui, m7 thang koh kong2-khi2, oat8-thau5 chi2-u7 ka-thiam sim hi-bi5. jit8 su ia7 bang7 ui7 li2 chit8 lang5, mi5-mi5 cheng5-i3 bang7 chhinn2 pian3-seng5 khang, chhin-chhiunn7 li2 e5 bang7, goan2 e5 sim boe7 khin-sang, ui7 li2 goa2 sim tim5-tang7. ah! put kian3 Tiong-chhiu iu7 hong5 tang, chi2-u7 mui5-kui3 soat-tiong ang5."
        ],
        [
          "日思夜夢為你一人，綿綿情意夢醒變成空，親像你的夢，阮的心袂輕鬆，為你我心沉重。啊！不見中秋又逢冬，只有玫瑰雪中紅。",
          "jit8 su ia7 bang7 ui7 li2 chit8 lang5, mi5-mi5 cheng5-i3 bang7 chhinn2 pian3-seng5 khang, chhin-chhiunn7 li2 e5 bang7, goan2 e5 sim boe7 khin-sang, ui7 li2 goa2 sim tim5-tang7. ah! put kian3 Tiong-chhiu iu7 hong5 tang, chi2-u7 mui5-kui3 soat-tiong ang5."
        ]
      ],
      "篇名": "雪中紅"
    },
    {
      "作者": "無",
      "出版年": "1964",
      "文類": "流行歌",
      "書寫系統": "漢字",
      "段": [
        [
          "正月算來春酒芳，家家戶戶門聯紅。紅男綠女滿街巷，迎新正，心輕鬆。只有雪梅心沉重，犧牲青春好花叢。為君立誓毋嫁翁，甘願來守節一世人。",
          "chiann-goeh8 sng3--lai5 chhun chiu2 phang, ke-ke-hou7-hou7 mng5-lian5 ang5. ang5 lam5 lek8 lu2 moa2 koe-hang7, ngia5 sin-chiann, sim khin-sang. chi2-u7 Soat-mui5 sim tim5-tang7, hi-seng chheng-chhun ho2 hoe chang5. ui7 kun lip8 se3 m7 ke3-ang, kam-goan7 lai5 chiu2-chiat chit8-si3-lang5."
        ],
        [
          "二月算來陳神雷，山前山後草青翠。好命有翁伴相隨，賞風景，心花開。講起雪梅上喫虧，每日怨嘆流珠淚。一片真情全枉費，無緣份佮君來做堆。",
          "ji7-geh8 sng3--lai5 tan5 sin5 lui5, soann-cheng5 soann-au7 chhau2 chhinn-chhui3. ho2-mia7 u7 ang phoann7 sio-sui5, siunn2 hong-keng2, sim-hoe khui. kong2-khi2 Soat-mui5 siong7 khek-khui, mui2-jit8 oan3-than3 lau5 chu-lui7. it phian3 chin-cheng5 choan5 ong2-hui3, bo5 ian5-hun7 kah kun lai5 choe3-tui."
        ],
        [
          "三月算來是清明，人人掃墓上山頂。雪梅抱囝到墓前，墓掉上，排三牲。見景又來想舊情，傷心目屎流無停。郎君那通即僥倖，害著阮孤單過一生。",
          "sann-geh8 sng3--lai5 si7 chheng-beng5, lang5-lang5 sau3-bou7 siong7 soann-teng2. Soat-mui5 pho7 kiann2 kau3 bou7-cheng5, bou7-tio7-siong7, pai5 sam-seng. kinn3 keng2 iu7 lai5 siunn7 ku7-cheng5, siong-sim bak8-sai2 lau5 bo5 theng5. long5-kun na2 thang chiah hiau-heng7, hai7 tioh8 goan2 kou-toann ke3 it-seng."
        ],
        [
          "四月算來春天後，無寒無熱風透透。雪梅心肝亂操操，想郎君，情意厚。目屎已經毋願流，一心望囝會出頭。較苦也欲來等候，甘願來拖磨到年老。",
          "si3-geh8 sng3--lai5 chhun-thinn-au7, bo5 koann5 bo5 jiat8 hong thau3-thau3. Soat-mui5 sim-koann loan7-chhau-chhau, siunn7 long5-kun, cheng5-i3 kau7. bak8-sai2 i2-keng m7 goan7 lau5, it-sim bang7 kiann2 e7 chhut-thau5. khah khou2 ia7 beh lai5 tan2-hau7, kam-goan7 lai5 thoa-boa5  ni5-lau7."
        ],
        [
          "五月算來扒龍船，河邊人馬亂紛紛。雪梅有囝無郎君，對啥人，來議論。當做註定的命運，迫阮空過好青春。一生伴囝守家門，忍耐著滿腹的苦悶。",
          "gou7-geh8 sng3--lai5 pe5 leng5-chun5, ho5-pinn jin5-ma2 loan7-hun-hun. Soat-mui5 u7 kiann2 bo5 long5-kun, tui3 siann2 lang5, lai5 gi7-lun7. tong3-cho3 chu3-tiann7 e5 mia7-un7, pek goan2 khang3 koe3 ho2 chheng-chhun. it-seng phoann7 kiann2 siu2 ka-bun5, jim2-nai7 tioh8 moa2-pak e5 khou2-bun7."
        ],
        [
          "六月算來是半年，農村收冬喜沖天。只有雪梅暗傷悲，又寂寞，又空虛。坐佇床前想彼時，暗中唱著斷腸詩。成你囝兒會成器，表明著對君的情義。",
          "lak8-goeh8 sng3--lai5 si7 poann3 ni5, long5-chhoan siu-tang hi2 chhiong-thinn. chi2-u7 Soat-mui5 am3 siong-pi, iu7 chek8-bok8, iu7 khang-hi. che7 ti7 chhng5-cheng5 siunn7 hit si5, am3-tiong chhiunn3 tioh8 toan7-tiong5-si. siann5 li2 kiann2-ji5 e7 seng5-khi3, piau2-beng5 tioh8 tui3 kun e5 cheng5-gi7."
        ],
        [
          "七月算來日頭燒，看見後庭樹箬落。雪梅堅心像鐵石，守清節，無動搖。日日思君開聲叫，夜夜夢中看會著。名聲第一愛保惜，毋願予閒人來恥笑。",
          "chhit geh8 sng3--lai5 jit8-thau5 sio, khoann3-kinn3 au7-tiann5 chhiu7-hioh8 loh8. Soat-mui5 kian-sim chhiunn7 thih-chioh8, siu2 chheng-chiat, bo5 tong7-io5. jit8-jit8 su kun khui-siann kio3, ia7-ia7 bang7-tiong khoann3 e7 tioh8. mia5-siann te7-it ai3 po2-sioh, m7 goan7 hou7 eng5-lang5 lai5 thi2-chhio3."
        ],
        [
          "八月算來是中秋，人人賞月心清幽。雪梅目屎椆目睭，怨舊恨，嘆新愁。踮佇窗前對月娘，誠心誠意來懇求。千辛萬苦願接受，予囝兒將來有成就。",
          "poeh-geh8 sng3--lai5 si7 tiong-chhiu, lang5-lang5 siunn2 goeh8 sim chheng-iu. Soat-mui5 bak8-sai2 tiau5 bak8-chiu, oan3 ku7 hun7, than3 sin chhiu5. tiam3 ti7 thang-cheng5 tui3 goeh8-niu5, seng5-sim seng5-i3 lai5 khun2-kiu5. chhian-sin-ban7-khou2 goan7 chiap-siu7, hou7 kiann2-ji5 chiong-lai5 u7 seng5-chiu7."
        ],
        [
          "九月算來是重陽，拜祭亡夫情意重。一拜想起君面容，心又痠，斷肝腸。這世佮君命相沖，恨天怨地啥路用。雪梅對君來參詳，望後世會通結成雙。",
          "kau2-geh8 sng3--lai5 si7 tiong5-iong5, pai3-che3 bong5-hu cheng5-i3 tiong7. it pai3 siunn7-khi2 kun bin7-iong5, sim iu7 sng, tng7 kan-tiong5. chit si3 kah kun mia7 sann chhiong, hin7 thian oan3 toe7 siann2 lou7-iong7. Soat-mui5 tui3 kun lai5 chham-siong5, bang7 au7-se3 e7 thang kiat seng5-siong."
        ],
        [
          "十月算來秋風寒，為囝補衫穿針線。窗外鴻雁雙做伴，引起人心空彈。鴛鴦已經來拆散，毋願閣來嘆孤單。看囝一年一年大，怎拖磨心也真快活。",
          "Chap8-goeh8 sng3--lai5 chhiu-hong koann5, ui7 kiann2 pou2 sann chhng chiam-soann3. thang-goa7 hong5-gan7 siang cho3-phoann7, in2-khi2 lang5 sim khang-tan5. oan-iunn i2-keng lai5 thiah-soann3, m7 goan7 koh lai5 than3 kou-toann. khoann3 kiann2 chit8 ni5 chit8 ni5 toa7, choann2 thoa-boa5 sim ia7 chin khoann3-oah8."
        ],
        [
          "十一月算來是冬節，手來搔圓心怨慼。自嘆孤單囝又細，目屎又滴落地。對囝句句講訓話，勸伊認真來讀冊。管伊透風落霜雪，有立志成功無問題。",
          "chap8-it--goeh8 sng3--lai5 si7 tang-cheh, chhiu2 lai5 so inn5 sim oan3-chheh. chu7 than3 kou-toann kiann2 iu7 se3, bak8-sai2 iu7 tih loh8 te7. tui3 kiann2 ku3-ku3 kong2 hun3-oe7, khng3 i jin7-chin lai5 thak8-chheh. koan2 i thau3-hong loh8 sng-seh, u7 lip8-chi3 seng5-kong bo5 bun7-te5."
        ],
        [
          "十二月算來過年關，柴空米盡心操煩。遵守婦道心無亂，枵寒餓也甘願。雪梅心內有拍算，教囝做人愛端正。為非做歹萬人怨，做好事名聲萬世傳。",
          "Chap8-ji7-geh8 sng3--lai5 ke3 ni5-koan, chha5 khang bi2 chin7 sim chhau-hoan5. chun-siu2 hu7-to7 sim bo5 loan7, iau koann5 go7 ia7 kam-goan7. Soat-mui5 sim-lai7 u7 phah-sng3, ka3 kiann2 cho3-lang5 ai3 toan-chiann3. ui5 hui cho3 phainn2 ban7 lang5 oan3, choe3 ho2-su7 mia5-siann ban7-se3 thoan5."
        ]
      ],
      "篇名": "雪梅思君"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一條線兩條線，十條線百條線，傀儡尪仔的運命，條條著靠人來搬。感情線性命線，事業線智慧線，你佮我的運命，敢是雙手拚會贏。傀儡尪仔傀儡尪仔，咱敢毋是傀儡尪仔。悲歡離合難改變，成功失敗無一定，所有的代誌所有的心情，攏總有幾條線牽連著咱的一生。傀儡尪仔傀儡尪仔，咱敢毋是傀儡尪仔。",
          "chit8 tiau5 soann3 nng7 tiau5 soann3, chap8 tiau5 soann3 pah tiau5 soann3, ka-le2 ang-a2 e5 un7-mia7, tiau5-tiau5 tioh8 kho3 lang5 lai5 poann. kam2-cheng5 soann3 sinn3-mia7 soann3, su7-giap8 soann3 ti3-hui7 soann3, li2 kah goa2 e5 un7-mia7, kam2 si7 siang-chhiu2 piann3 e7 iann5. ka-le2 ang-a2 ka-le2 ang-a2, lan2 kam2 m7 si7 ka-le2 ang-a2. pi-hoan-li7-hap8 lan5 kai2-pian3, seng5-kong sit-pai7 bo5 it-teng7, sou2-u7 e5 tai7-chi3 sou2-u7 e5 sim-cheng5, long2-chong2 u7 kui2 tiau5 soann3 khan-lian5 tioh8 lan2 e5 it-seng. ka-le2 ang-a2 ka-le2 ang-a2, lan2 kam2 m7 si7 ka-le2 ang-a2."
        ],
        [
          "悲歡離合難改變，成功失敗無一定，所有的代誌所有的心情，攏總有幾條線牽連著咱的一生。傀儡尪仔傀儡尪仔，咱敢毋是傀儡尪仔。傀儡尪仔傀儡尪仔，咱敢毋是傀儡尪仔。",
          "pi-hoan-li7-hap8 lan5 kai2-pian3, seng5-kong sit-pai7 bo5 it-teng7, sou2-u7 e5 tai7-chi3 sou2-u7 e5 sim-cheng5, long2-chong2 u7 kui2 tiau5 soann3 khan-lian5 tioh8 lan2 e5 it-seng. ka-le2 ang-a2 ka-le2 ang-a2, lan2 kam2 m7 si7 ka-le2 ang-a2. ka-le2 ang-a2 ka-le2 ang-a2, lan2 kam2 m7 si7 ka-le2 ang-a2."
        ]
      ],
      "篇名": "傀儡尪仔"
    },
    {
      "作者": "鄭志明",
      "出版年": "0",
      "文類": "流行歌",
      "書寫系統": "漢字",
      "段": [
        [
          "風講伊毋知佗位是停睏的所在，雨講伊毋知佗位是倚靠的大海。查甫人生做風流，註定是女人的悲哀，癡情的花蕊，一半怨恨一半愛。尋一个無人知影的所在，含著苦苦澀澀的目屎，只有冷風冷雨陪伴阮，輕輕訴悲哀。",
          "hong kong2 i m7 chai to2-ui7 si7 theng5-khun3 e5 sou2-chai7, hou7 kong2 i m7 chai to2-ui7 si7 oa2-kho3 e5 toa7-hai2. cha-pou-lang5 senn-cho3 hong-liu5, chu3-tiann7 si7 lu2-jin5 e5 pi-ai, chhi-cheng5 e5 hoe-lui2, chit8-poann3 oan3-hun7 chit8-poann3 ai3. chhoe7 chit8 e5 bo5 lang5 chai-iann2 e5 sou2-chai7, kam5 tioh8 khou2-khou2-siap-siap e5 bak8-sai2, chi2-u7 leng2 hong leng2 hou7 poe5-phoann7 goan2, khin-khin sou3 pi-ai."
        ],
        [
          "最後一句愛你，你傷我的心，你我的情份，無淡薄仔滋味。",
          "choe3-au7 chit8 ku3 ai3 li2, li2 siong goa2 e5 sim, li2 goa2 e5 cheng5-hun7, bo5 tam7-poh8-a2 chu-bi7."
        ],
        [
          "最後一句愛你，夢已經清醒，講啥物後一世人，毋免閣再提起。",
          "choe3-au7 chit8 ku3 ai3 li2, bang7 i2-keng chheng-chhinn2, kong2 siann2-mih8 au7 chit8-si3-lang5, m7 bian2 koh chai3 the5-khi2."
        ]
      ],
      "篇名": "最後一句愛你"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我敬你最後一杯酒，從今以後，未閣再啉。你陪我最後一杯酒，這攤莫閣紲，我嘛未強求。你敬我最後一杯酒，流著目屎，毋敢哮出聲。我啉這最後一杯酒，雙手疲疲掣，毋敢予伊凋啊！毋甘予伊凋，驚你離開我。",
          "goa2 keng3 li2 choe3-au7 chit8 poe chiu2, chiong5-kim i2-au7, be7 koh chai3 lim. li2 poe5 goa2 choe3-au7 chit8 poe chiu2, chit thoann mai3 koh soa3, goa2 ma7 be7 kiong5-kiu5. li2 keng3 goa2 choe3-au7 chit8 poe chiu2, lau5 tioh8 bak8-sai2, m7 kann2 hau2 chhut-siann. goa2 lim che choe3-au7 chit8 poe chiu2, siang-chhiu2 phi5-phi5-chhoah, m7 kann2 hou7 i ta-ah! m7 kam hou7 i ta, kiann li2 li7-khui goa2."
        ],
        [
          "啊！毋甘予伊凋，驚啉了就買單。啊！毋甘予伊凋，驚你離開我。啊！毋甘予伊凋，我毋甘予伊凋啦～。",
          "ah! m7 kam hou7 i ta, kiann lim liau2 chiu7 boe2-toann. ah! m7 kam hou7 i ta, kiann li2 li7-khui goa2. ah! m7 kam hou7 i ta, goa2 m7 kam hou7 i ta-lah-～."
        ]
      ],
      "篇名": "最後一杯酒"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "目屎送你離開，一句原諒你，叫阮放你自由。昨暝溫柔的所有代誌，敢講只是你賠的不是，緣份到茲為止，一生的愛流浪到你分開。火車載阮到海角天邊，毋知無情無義欲送阮去佗位。",
          "bak8-sai2 sang3 li2 li7-khui, chit8 ku3 goan5-liong7 li2, kio3 goan2 pang3 li2 chu7-iu5. cha-me5 un-jiu5 e5 sou2-u7 tai7-chi3, kam2 kong2 chi2-si7 li2 pe5 e5 put-si7, ian5-hun7 kau3 chia ui5-chi2, it-seng e5 ai3 liu5-long7 kau3 li2 hun-khui. hoe2-chhia chai3 goan2 kau3 hai2-kak thinn-pinn, m7 chai bo5 cheng5 bo5 gi7 beh sang3 goan2 khi3 to2-ui7."
        ],
        [
          "可憐是失戀，失戀，失戀，回頭一幕幕心煩意亂。怨嘆，怨嘆，怨嘆，最愛無情的無緣人。傷痕是一站，一站，一站，心內放未開你的溫暖。離開兩人最後的車站，攏隨在伊，毋免閣來相送。",
          "kho2-lin5 si7 sit-loan5, sit-loan5, sit-loan5, hoe5-thau5 chit8 bou7 bou7 sim-hoan5 i3 loan7. oan3-than3, oan3-than3, oan3-than3, choe3 ai3 bo5-cheng5 e5 bo5-ian5-lang5. siong-hun5 si7 chit8 cham7, chit8 cham7, chit8 cham7, sim-lai7 pang3 be7 khui li2 e5 un-loan2. li7-khui nng7 lang5 choe3-au7 e5 chhia-cham7, long2 sui5-chai7 i, m7 bian2 koh lai5 sio-sang3."
        ]
      ],
      "篇名": "最後火車站"
    }
  ]
}
