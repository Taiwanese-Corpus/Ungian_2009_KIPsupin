{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "海面水煙白茫茫，孤單的人心沉重，海風吹來相思夢，心肝想伊出外人。叫一聲心愛的人，毋知你變啥款。離開你已經兩三冬，叫一聲心愛的人，我為你底思戀。海鳥叫醒我的夢，啊！風雨較大我毋知凍，上驚心愛去尋別人。",
          "hai2-bin7 chui2-ian peh8-bong5-bong5, kou-toann e5 lang5 sim tim5-tang7, hai2-hong chhoe lai5 siunn-si-bang7, sim-koann siunn7 i chhut-goa7-lang5. kio3 chit8 siann sim-ai3 e5 lang5, m7 chai li2 pian3 siann2-khoan2. li7-khui li2 i2-keng nng7 sann tang, kio3 chit8 siann sim-ai3 e5 lang5, goa2 ui7 li2 teh su-loan7. hai2-chiau2 kio3-chhinn2 goa2 e5 bang7, ah! hong-hou7 khah toa7 goa2 m7 chai tang3, siong7 kiann sim-ai3 khi3 chhoe7 pat8-lang5."
        ],
        [
          "海面水煙白茫茫，孤單的人心沉重，海風吹來相思夢，心肝想伊出外人。叫一聲心愛的人，毋知你變啥款。離開你已經兩三冬，叫一聲心愛的人，我為你底思戀。海鳥叫醒我的夢，啊！風雨較大我毋知凍，上驚心愛去尋別人。",
          "hai2-bin7 chui2-ian peh8-bong5-bong5, kou-toann e5 lang5 sim tim5-tang7, hai2-hong chhoe lai5 siunn-si-bang7, sim-koann siunn7 i chhut-goa7-lang5. kio3 chit8 siann sim-ai3 e5 lang5, m7 chai li2 pian3 siann2-khoan2. li7-khui li2 i2-keng nng7 sann tang, kio3 chit8 siann sim-ai3 e5 lang5, goa2 ui7 li2 teh su-loan7. hai2-chiau2 kio3-chhinn2 goa2 e5 bang7, ah! hong-hou7 khah toa7 goa2 m7 chai tang3, siong7 kiann sim-ai3 khi3 chhoe7 pat8-lang5."
        ],
        [
          "叫一聲心愛的人，毋知你變啥款。離開你已經兩三冬，叫一聲心愛的人，我為你底思戀。海鳥叫醒我的夢，啊！風雨較大我毋知凍，上驚心愛去尋別人。",
          "kio3 chit8 siann sim-ai3 e5 lang5, m7 chai li2 pian3 siann2-khoan2. li7-khui li2 i2-keng nng7 sann tang, kio3 chit8 siann sim-ai3 e5 lang5, goa2 ui7 li2 teh su-loan7. hai2-chiau2 kio3-chhinn2 goa2 e5 bang7, ah! hong-hou7 khah toa7 goa2 m7 chai tang3, siong7 kiann sim-ai3 khi3 chhoe7 pat8-lang5."
        ]
      ],
      "篇名": "阿霞相思夢"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "相逢彼日離別彼時，落著濛濛的雨，佇雨中你我閣踏著懷念的彼條路，為何佇雨中你提議欲來分手，啊！這到底誰的錯誤？",
          "siong-hong5 hit jit8 li7-piat8 hit si5, loh8 tioh8 bong5-bong5 e5 hou7, ti7 hou7-tiong li2 goa2 koh tah8 tioh8 hoai5-liam7 e5 hit tiau5 lou7, ui7-ho5 ti7 hou7-tiong li2 the5-gi7 beh lai5 hun-chhiu2, ah! che tau3-te2 siang2 e5 chho3-gou7?"
        ],
        [
          "相逢彼日離別彼時，落著濛濛的雨，佇雨中你我閣踏著懷念的彼條路，為何佇雨中你提議欲來分手，啊！這到底誰的錯誤？",
          "siong-hong5 hit jit8 li7-piat8 hit si5, loh8 tioh8 bong5-bong5 e5 hou7, ti7 hou7-tiong li2 goa2 koh tah8 tioh8 hoai5-liam7 e5 hit tiau5 lou7, ui7-ho5 ti7 hou7-tiong li2 the5-gi7 beh lai5 hun-chhiu2, ah! che tau3-te2 siang2 e5 chho3-gou7?"
        ],
        [
          "敢講你不再留戀相愛的快樂，甘願造成離別的痛苦，敢講你已經袂記雨中的約束，踏上絕情的旅途。心愛的心愛的，希望你毋通袂記雨中的約束。",
          "kam2 kong2 li2 put-chai3 liu5-loan5 siong-ai3 e5 khoai3-lok8, kam-goan7 cho7-seng5 li7-piat8 e5 thong3-khou2, kam2 kong2 li2 i2-keng be7 ki3 hou7-tiong e5 iok-sok, tah8 chiunn7 choat8-cheng5 e5 lu2-tou5. sim-ai3--e5 sim-ai3--e5, hi-bong7 li2 m7 thang boe7 ki3 hou7-tiong e5 iok-sok."
        ],
        [
          "相逢彼日離別彼時，落著濛濛的雨，佇雨中你我閣踏著懷念的彼條路，為何佇雨中你提議欲來分手，啊！這到底誰的錯誤？",
          "siong-hong5 hit jit8 li7-piat8 hit si5, loh8 tioh8 bong5-bong5 e5 hou7, ti7 hou7-tiong li2 goa2 koh tah8 tioh8 hoai5-liam7 e5 hit tiau5 lou7, ui7-ho5 ti7 hou7-tiong li2 the5-gi7 beh lai5 hun-chhiu2, ah! che tau3-te2 siang2 e5 chho3-gou7?"
        ],
        [
          "相逢彼日離別彼時，落著濛濛的雨，佇雨中你我閣踏著懷念的彼條路，為何佇雨中你提議欲來分手，啊！這到底誰的錯誤？",
          "siong-hong5 hit jit8 li7-piat8 hit si5, loh8 tioh8 bong5-bong5 e5 hou7, ti7 hou7-tiong li2 goa2 koh tah8 tioh8 hoai5-liam7 e5 hit tiau5 lou7, ui7-ho5 ti7 hou7-tiong li2 the5-gi7 beh lai5 hun-chhiu2, ah! che tau3-te2 siang2 e5 chho3-gou7?"
        ],
        [
          "敢講你不再留戀相愛的快樂，甘願造成離別的痛苦，敢講你已經袂記雨中的約束，踏上絕情的旅途。心愛的心愛的，希望你毋通袂記雨中的約束。",
          "kam2 kong2 li2 put-chai3 liu5-loan5 siong-ai3 e5 khoai3-lok8, kam-goan7 cho7-seng5 li7-piat8 e5 thong3-khou2, kam2 kong2 li2 i2-keng be7 ki3 hou7-tiong e5 iok-sok, tah8 chiunn7 choat8-cheng5 e5 lu2-tou5. sim-ai3--e5 sim-ai3--e5, hi-bong7 li2 m7 thang boe7 ki3 hou7-tiong e5 iok-sok."
        ]
      ],
      "篇名": "雨中的約束"
    },
    {
      "作者": "無",
      "出版年": "1957",
      "文類": "流行歌",
      "書寫系統": "漢字",
      "段": [
        [
          "雨中鳥啥人害，恨天怨地聲聲哀，無依無倚悽慘雨中裡，今日飛東明日飛西。",
          "hou7-tiong-chiau2 siann2-lang5 hai7, hin7 thian oan3 te7 siann-siann ai, bo5 i bo5 oa2 chhi-chham2 hou7-tiong--nih8, kim-jit8 poe tang beng5-jit8 poe sai."
        ],
        [
          "雨中鳥真孤單，受風受雨遍身寒，開聲啼叫尋無仝心肝，一山飛過又一嶺。",
          "hou7-tiong-chiau2 chin kou-toann, siu7 hong siu7 hou7 pian3-sin koann5, khui-siann thi5-kio3 chhoe7 bo5 kang5 sim-koann, chit8 soann poe koe3 iu7 chit8 nia2."
        ],
        [
          "雨中鳥暝日哮，怨身慼命目屎流，天邊海角四邊飛透透，天光飛到暗日頭。",
          "hou7-tiong-chiau2 me5-jit8 hau2, oan3 sin chheh-mia7 bak8-sai2 lau5, thinn-pinn hai2-kak si3 pinn poe thau3-thau3, thinn-kng poe kau3 am3 jit8-thau5."
        ]
      ],
      "篇名": "雨中鳥"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "雨水若真正有情，就該來洗清阮的心靈，目屎已經將阮沃澹，阮毋驚雨水閣來淋，啊！阮心中的憂悶，何日才會當清，夜雨點點吼，落也落袂停。",
          "hou7-chui2 na7 chin-chiann3 u7 cheng5, chiu7 kai lai5 se2-chheng goan2 e5 sim-leng5, bak8-sai2 i2-keng chiong goan2 ak-tam5, goan2 m7 kiann hou7-chui2 koh lai5 lam5, ah! gun2 sim-tiong e5 iu-bun7, ho5-jit8 chiah e7 tang3 chheng, ia7-hou7 tiam2-tiam2 hau2, loh8 ia7 loh8 boe7 theng5."
        ],
        [
          "運命若應該即暗，也不該這樣艱苦悲慘，夜雨濛濛無人做伴，孤單踮佇海港邊岸，啊！阮心中的憂悶，何日才會當清，夜雨知心情，落也落袂停。",
          "un7-mia7 na7 eng-kai chiah am3, a2 put-kai chit-iunn7 kan-khou2 pi-chham2, ia7-hou7 bong5-bong5 bo5 lang5 cho3-phoann7, kou-toann tiam3 ti7 hai2-kang2 pinn hoann7, ah! gun2 sim-tiong e5 iu-bun7, ho5 jit8 chiah e7 tang3 chheng, ia7-hou7 chai sim-cheng5, loh8 ia7 loh8 boe7 theng5."
        ],
        [
          "啊！阮心中的憂悶，何日才會當清，夜雨知心情，落也落袂停。",
          "ah! gun2 sim-tiong e5 iu-bun7, ho5 jit8 chiah e7 tang3 chheng, ia7-hou7 chai sim-cheng5, loh8 ia7 loh8 boe7 theng5."
        ]
      ],
      "篇名": "雨之勃露斯"
    },
    {
      "作者": "黃敏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "雨你那會即爾無情，雨你那會落袂停，哈你敢會知影我的寂寞的心情，哈伊佮我分開了後，心肝攏袂清。",
          "hou7 li2 na2 e7 chiah-nih bo5 cheng5, hou7 li2 na2 e7 loh8 boe7 theng5, ha li2 kam2 e7 chai-iann2 goa2 e5 chek8-bok8 e5 sim-cheng5, ha i kah goa2 hun-khui liau2-au7, sim-koann long2 boe7 chheng."
        ],
        [
          "雨你嘛著小同情，雨你毋通落袂停，雨你那會即爾大陣，雨透早落到黃昏，哈你害我想起彼時初戀的情份，哈你害我想起過去心肝亂紛紛。",
          "hou7 li2 ma7 tioh8 sio2 tong5-cheng5, hou7 li2 m7 thang loh8 boe7 theng5, hou7 li2 na2 e7 chiah-nih toa7 chun7, hou7 thau3-cha2 loh8 kau3 hong5-hun, ha li2 hai7 goa2 siunn7-khi2 hit si5 chhou-loan5 e5 cheng5-hun7, ha li2 hai7 goa2 siunn7-khi2 koe3-khi3 sim-koann loan7-hun-hun."
        ],
        [
          "雨你嘛著小歇睏，雨你毋通即爾大陣，哈你敢會知影我的寂寞的心情，哈伊佮我分開了後，心肝攏袂清。雨你嘛著小同情，雨你毋通落袂停。",
          "hou7 li2 ma7 tioh8 sio2 hioh-khun3, hou7 li2 m7 thang chiah-nih toa7 chun7, ha li2 kam2 e7 chai-iann2 goa2 e5 chek8-bok8 e5 sim-cheng5, ha i kah goa2 hun-khui liau2-au7, sim-koann long2 boe7 chheng. hou7 li2 ma7 tioh8 sio2 tong5-cheng5, hou7 li2 m7 thang loh8 boe7 theng5."
        ]
      ],
      "篇名": "雨！那會落未停"
    },
    {
      "作者": "周添旺",
      "出版年": "1956",
      "文類": "流行歌",
      "書寫系統": "漢字",
      "段": [
        [
          "雨夜花，雨夜花，受風雨吹落地，無人看見暝日怨慼，花謝落塗不再回。",
          "u2-ia7-hoe, u2-ia7-hoe, siu7 hong-hou7 chhe loh8 te7, bo5 lang5 khoann3-kinn3 me5-jit8 oan3-chheh, hoe sia7 loh8 thou5 put-chai3 hoe5."
        ],
        [
          "花落塗，花落塗，有啥人通看顧，無情風雨誤阮前途，花蕊凋落欲如何。",
          "hoe loh8 thou5, hoe loh8 thou5, u7 siann2-lang5 thang khoann3-kou3, bo5 cheng5 hong-hou7 gou7 goan2 chian5-tou5, hoe-lui2 ta loh8 beh ju5-ho5."
        ],
        [
          "雨無情，雨無情，無想阮的前程，並無看顧軟弱心性，予阮前途失光明。",
          "hou7 bo5 cheng5, hou7 bo5 cheng5, bo5 siunn7 goan2 e5 chian5-theng5, peng7 bo5 khoann3-kou3 loan2-jiok8 sim-seng3, hou7 gun2 chian5-tou5 sit kong-beng5."
        ],
        [
          "雨水滴，雨水滴，引阮入受難池，怎樣予阮離箬離枝，永遠無人通看見。",
          "hou7-chui2 tih, hou7-chui2 tih, in2 goan2 jip8 siu7-lan7-ti5, chainn2-iunn7 hou7 gun2 li7-hioh8 li7-ki, eng2-oan2 bo5 lang5 thang khoann3-kinn3."
        ]
      ],
      "篇名": "雨夜花"
    },
    {
      "作者": "詹雅雯",
      "出版年": "0",
      "文類": "流行歌",
      "書寫系統": "漢字",
      "段": [
        [
          "只有落雨天才通見面，無人看無人知的時，這段苦苦的戀情，誰痛心，誰可憐。",
          "chi2-u7 loh8-hou7-thinn chiah thang kinn3-bin7, bo5 lang5 khoann3 bo5 lang5 chai e5 si5, chit toann7 khou2-khou2 e5 loan5-cheng5, siang2 thong3-sim, siang2 kho2-lin5."
        ],
        [
          "無月娘暗暝才通見面，無人看無人知的時，這段酸酸的戀情，我痛心，你可憐。",
          "bo5 goeh8-niu5 am3-mi5 chiah thang kinn3-bin7, bo5 lang5 khoann3 bo5 lang5 chai e5 si5, chit toann7 sng-sng e5 loan5-cheng5, goa2 thong3-sim, li2 kho2-lin5."
        ],
        [
          "雙手抱著你，我心愛的人，短短見面強欲無時間。雙手毋甘放，我心愛的人，望時間永遠擋憺，欲見面就愛等何時，落雨天無月娘的時，你我無人知的情，欲可憐到何時。",
          "siang-chhiu2 pho7 tioh8 li2, goa2 sim-ai3 e5 lang5, te2-te2 kinn3-bin7 kiong5 beh bo5 si5-kan. siang-chhiu2 m7 kam pang3, goa2 sim-ai3 e5 lang5, bang7 si5-kan eng2-oan2 tong3-tam7, beh kinn3-bin7 chiu7 ai3 tan2 ho5-si5, loh8-hou7-thinn bo5 goeh8-niu5 e5 si5, li2 goa2 bo5 lang5 chai e5 cheng5, beh kho2-lin5 kau3 ho5-si5."
        ]
      ],
      "篇名": "雨情"
    },
    {
      "作者": "黃中原",
      "出版年": "0",
      "文類": "流行歌",
      "書寫系統": "漢字",
      "段": [
        [
          "猶原是落雨暝，舉雨傘陪你行，想當時行鬥陣，兩人相倚，情海是多變卦，目屎像雨聲。",
          "iu5-goan5 si7 loh8-hou7-mi5, giah8 hou7-soann3 poe5 li2 kiann5, siunn7 tong-si5 kiann5 tau3-tin7, nng7 lang5 sio-oa2, cheng5-hai2 si7 to pian3-koa3, bak8-sai2 chhiunn7 hou7-siann."
        ],
        [
          "留戀敢有較縒，無嘛準煞，送你送到茲，雨傘予你舉，這陣雨水是註定，毋通閣再提起無聊的咒誓。",
          "liu5-loan5 kam2 u7 khah-choah8, bo5 ma7 chun2 soah, sang3 li2 sang3 kau3 chia, hou7-soann3 hou7 li2 giah8, chit chun7 hou7-chui2 si7 chu3-tiann7, m7 thang koh chai3 the5-khi2 bo5-liau5 e5 chiu3-choa7."
        ],
        [
          "你若無心莫牽拖，送你送到茲，雨傘予你舉，斡頭是阮的孤單。毋願對你提起，心裡的痛疼，這段感情放予煞，成全我的愛，啥人拍醒阮的夢，山盟海誓變成空。",
          "li2 na7 bo5 sim mai3 khan-thoa, sang3 li2 sang3 kau3 chia, hou7-soann3 hou7 li2 giah8, oat8-thau5 si7 goan2 e5 kou-toann. m7-goan7 tui3 li2 the5-khi2, sim--nih8 e5 thiann3-thang3, chit toann7 kam2-cheng5 pang3 hou7 soah, seng5-choan5 goa2 e5 ai3, siann2-lang5 phah-chhinn2 goan2 e5 bang7, san-beng5-hai2-se3 pian3-seng5 khang."
        ],
        [
          "心茫茫，情茫茫，為啥麼袂當成雙，毋捌對人即癡戀，為何愛著你的人。愛啥人，恨啥人，這段情實在毋願放。",
          "sim bang5-bang5, cheng5 bang5-bang5, ui7 siann2-mih8 boe7 tang3 seng5-siang, m7 pat tui3 lang5 chiah chhi-loan5, ui7-ho5 ai3 tioh8 li2 e5 lang5. ai3 siann2-lang5, hun7 siann2-lang5, chit toann7 cheng5 sit8-chai7 m7 goan7 pang3."
        ],
        [
          "等等等，等你來成全，成全阮對你的戀夢，若無，你一生的感情欲予啥人。望望望，望你來成全，成全阮最後的願望，雖然是無緣一場夢，心甘情願。",
          "tan2-tan2-tan2, tan2 li2 lai5 seng5-choan5, seng5-choan5 gun2 tui3 li2 e5 loan5-bang7, na7 bo5, li2 it-seng e5 kam2-cheng5 beh hou7 siann2-lang5. bang7-bang7-bang7, bang7 li2 lai5 seng5-choan5, seng5-choan5 goan2 choe3-au7 e5 goan7-bong7, sui-jian5 si7 bo5 ian5 chit8 tiunn5 bang7, sim-kam-cheng5-goan7."
        ]
      ],
      "篇名": "雨傘情"
    },
    {
      "作者": "沈文程",
      "出版年": "0",
      "文類": "流行歌",
      "書寫系統": "漢字",
      "段": [
        [
          "又是一个濛濛落小雨的暗暝，窗外雨水的聲音擾亂佇耳空邊，佮你分開到如今，猶原是放無離，如今毋知你是在那裏。",
          "iu7 si7 chit8 e5 bong5-bong5 loh8 sio2-hou7 e5 am3-mi5, thang-goa7 hou7-chui2 e5 siann-im jiau2-loan7 ti7 hi7-khang pinn, kah li2 hun-khui kau3 ju5-kim, iu5-goan5 si7 pang3 bo5 li7, ju5-kim m7 chai li2 si7 chai7 na2-li2."
        ],
        [
          "敢是你咱無緣才袂當來做陣。身邊無你的日子也已經有三年，若是想起你對我綿綿的情意，就會來怨嘆著自己。",
          "kann2 si7 li2 lan2 bo5 ian5 chiah boe7 tang3 lai5 choe3-tin7. sin-pinn bo5 li2 e5 jit8-chi2 ia7 i2-keng u7 sann ni5, na7 si7 siunn7-khi2 li2 tui3 goa2 mi5-mi5 e5 cheng5-i3, chiu7 e7 lai5 oan3-than3 tioh8 chu7-ki2."
        ],
        [
          "啊！對不起你。啊！辜負著你。希望你會來原諒，我是不得已，我也是真心的來愛你。",
          "ah! tui3-put-khi2 li2. ah! kou-hu7 tioh8 li2. hi-bong7 li2 e7 lai5 goan5-liong7, goa2 si7 put-tek-i2, goa2 ia7 si7 chin-sim e5 lai5 ai3 li2."
        ]
      ],
      "篇名": "雨綿綿情綿綿"
    },
    {
      "作者": "黃敏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "今夜又是落雨暝，港都的暗暝，孤單來到夜港邊，船燈也稀微。當初滿腹的志氣，如今不如意，想欲寫批去予伊，原諒我無勇氣。港都的暗暝，雨水是落袂離。",
          "kim-ia7 iu7 si7 loh8-hou7-mi5, kang2-tou e5 am3-mi5, kou-toann lai5 kau3 ia7 kang2-pinn, chun5-teng ia7 hi-bi5. tong-chhou moa2-pak e5 chi3-khi3, ju5-kim put-ju5-i3, siunn7 beh sia2 phoe khi3 hou7 i, goan5-liong7 goa2 bo5 iong2-khi3. kang2-tou e5 am3-mi5, hou7-chui2 si7 loh8 boe7 li7."
        ],
        [
          "今日接著你批信，充滿著真情，你的鼓勵你的愛心加添我信心，從今以後我決心創造好前程。毋管港都雨無情，暝佮日落袂停，堅定的愛情，總也會見天晴。",
          "kim-jit8 chiap tioh8 li2 phoe-sin3, chhiong-boan2 tioh8 chin-cheng5, li2 e5 kou2-le7 li2 e5 ai3-sim ke-thinn goa2 sin3-sim, chiong5-kim i2-au7 goa2 koat-sim chhong3-cho7 ho2 chian5-theng5. m7 koan2 kang2-tou hou7 bo5 cheng5, me5 kah jit8 loh8 boe7 theng5, kian-teng7 e5 ai3-cheng5, chong2 ia7 e7 kinn3 thian cheng5."
        ],
        [
          "今夜又是落雨暝，港都的暗暝，孤單來到夜港邊，船燈也稀微。當初滿腹的志氣，如今不如意，想欲寫批去予伊，原諒我無勇氣。港都的暗暝，雨水是落袂離。",
          "kim-ia7 iu7 si7 loh8-hou7-mi5, kang2-tou e5 am3-mi5, kou-toann lai5 kau3 ia7 kang2-pinn, chun5-teng ia7 hi-bi5. tong-chhou moa2-pak e5 chi3-khi3, ju5-kim put-ju5-i3, siunn7 beh sia2 phoe khi3 hou7 i, goan5-liong7 goa2 bo5 iong2-khi3. kang2-tou e5 am3-mi5, hou7-chui2 si7 loh8 boe7 li7."
        ]
      ],
      "篇名": "雨雖然無情你有情"
    }
  ]
}
