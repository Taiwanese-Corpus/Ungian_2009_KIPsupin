{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "別人捀杯爽快底合歡，阮捀酒杯悽慘又失戀，世間幾个親像阮這款，哎唷哎唷！愛是目屎佮操煩。",
          "pat8-lang5 phang5 poe song2-khoai3 teh hap8-hoan, goan2 phang5 chiu2-poe chhi-chham2 iu7 sit-loan5, se3-kan kui2 e5 chhin-chhiunn7 goan2 chit khoan2, ai-io3-ai-io3! ai3 si7 bak8-sai2 kah chhau-hoan5."
        ],
        [
          "自嘆自恨看破了當初，吐氣無奈一杯又一杯，毋管人笑酒醉倒在地，哎唷哎唷！誰知阮為啥問題。",
          "chu7 than3 chu7 hun7 khoann3-phoa3 liau2 tong-chhou, thou2-khui3 bo5-nai7 chit8 poe iu7 chit8 poe, m7 koan2 lang5 chhio3 chiu2-chui3 to2 chai7 te7, ai-io3-ai-io3! siang2 chai gun2 ui7 siann2 bun7-te5."
        ],
        [
          "帶著酒氣暝日定定紅，目的毋是貪著燒酒芳，看破世情一切若眠夢，哎唷哎唷！第一悽慘失戀人。",
          "toa3 tioh8 chiu2-khi3 me5-jit8 tiann7-tiann7 ang5, bok8-tek m7 si7 tham tioh8 sio-chiu2 phang, khoann3-phoa3 se3-cheng5 it-chhe3 na7 bin5-bang7, ai-io3-ai-io3! te7-it chhi-chham2 sit-loan5-lang5."
        ]
      ],
      "篇名": "悲戀的酒杯"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "沉重腳步毋願閣回頭，重溫咱的一場悲戀夢。分離啥人袂來心苦痛？我甘願選分西東，雖然你是我一生用性命愛的人，雖然過去的感情勝過薰酒芳，因為你身邊另外有別人，一切美夢才來變成空，留落悲戀的夢。",
          "tim5-tang7 kha-pou7 m7 goan7 koh hoe5-thau5, teng5-un lan2 e5 chit8 tiunn5 pi-loan5-bang7. hun-li7 siann2-lang5 boe7 lai5 sim khou2-thang3? goa2 kam-goan7 soan2 hun sai tong, sui-jian5 li2 si7 goa2 it-seng eng7 sinn3-mia7 ai3 e5 lang5, sui-jian5 koe3-khi3 e5 kam2-cheng5 seng3-ke3 hun-chiu2 phang, in-ui7 li2 sin-pinn leng7-goa7 u7 pat8-lang5, it-chhe3 bi2-bang7 chiah lai5 pian3-seng5 khang, lau5 loh8 pi-loan5 e5 bang7."
        ],
        [
          "沉重腳步毋願閣回頭，重溫咱的一場悲戀夢。分離啥人袂來心苦痛？我甘願選分西東，雖然你是我一生用性命愛的人，雖然過去的感情勝過薰酒芳，因為你身邊另外有別人，一切美夢才來變成空，留落悲戀的夢。",
          "tim5-tang7 kha-pou7 m7 goan7 koh hoe5-thau5, teng5-un lan2 e5 chit8 tiunn5 pi-loan5-bang7. hun-li7 siann2-lang5 boe7 lai5 sim khou2-thang3? goa2 kam-goan7 soan2 hun sai tong, sui-jian5 li2 si7 goa2 it-seng eng7 sinn3-mia7 ai3 e5 lang5, sui-jian5 koe3-khi3 e5 kam2-cheng5 seng3-ke3 hun-chiu2 phang, in-ui7 li2 sin-pinn leng7-goa7 u7 pat8-lang5, it-chhe3 bi2-bang7 chiah lai5 pian3-seng5 khang, lau5 loh8 pi-loan5 e5 bang7."
        ],
        [
          "雖然你是我一生用性命愛的人，雖然過去的感情勝過薰酒芳，因為你身邊另外有別人，一切美夢才來變成空，留落悲戀的夢。",
          "sui-jian5 li2 si7 goa2 it-seng eng7 sinn3-mia7 ai3 e5 lang5, sui-jian5 koe3-khi3 e5 kam2-cheng5 seng3-ke3 hun-chiu2 phang, in-ui7 li2 sin-pinn leng7-goa7 u7 pat8-lang5, it-chhe3 bi2-bang7 chiah lai5 pian3-seng5 khang, lau5 loh8 pi-loan5 e5 bang7."
        ]
      ],
      "篇名": "悲戀夢"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "孤單坐在駁岸邊，舉頭看見遙遠的天星，遠遠聽見陣陣的海鳥叫啼，親像了解阮的心意。",
          "kou-toann che7 chai7 pok-hoann7-pinn, giah8-thau5 khoann3-kinn3 iau5-oan2 e5 thinn-chhinn, hng7-hng7 thiann-kinn3 chun7-chun7 e5 hai2-chiau2 kio3 thi5, chhin-chhiunn7 liau2-kai2 goan2 e5 sim-i3."
        ],
        [
          "阮的目睭看著你的目屎，阮的雙腳踏著你的無奈，換我來牽你的手。我知恁心痛疼，較遠的路也有阮的祝福，換我來牽你的手。",
          "goan2 e5 bak8-chiu khoann3 tioh8 li2 e5 bak8-sai2, goan2 e5 siang-kha tah8 tioh8 li2 e5 bo5-nai7, oann7 goa2 lai5 khan li2 e5 chhiu2. goa2 chai lin2 sim thiann3-thang3, khah hng7 e5 lou7 ia7 u7 gun2 e5 chiok-hok, oann7 goa2 lai5 khan li2 e5 chhiu2."
        ],
        [
          "我知恁心痛疼，較遠的路也有阮的祝福，來佮你做伴。閃熾的天星阮的目睭，看無你的目屎，天星啊天星，阮的雙腳踏著你的無奈。",
          "goa2 chai lin2 sim thiann3-thang3, khah hng7 e5 lou7 ia7 u7 gun2 e5 chiok-hok, lai5 kah li2 cho3-phoann7. siam2-sih e5 thinn-chhinn goan2 e5 bak8-chiu, khoann3 bo5 li2 e5 bak8-sai2, thinn-chhinn ia thinn-chhinn, goan2 e5 siang-kha tah8 tioh8 li2 e5 bo5-nai7."
        ]
      ],
      "篇名": "換我來牽你的手"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "有人好額錢較濟，毋知按怎開。嘛有人散甲連三頓攏總顧袂來，若生做媠媠，追求者排到幾落排，咱勤儉拍拚真可惜，嘛是無人愛，怨天怨地怨父母，取名取即歹。才無錢無厝無地位閣娶無太太。",
          "u7 lang5 ho2-giah8 chinn5 khah che7, m7 chai an2-choann2 khai. ma7 u7 lang5 san3 kah lian5 sann tng3 long2-chong2 kou3 boe7 lai5, na7 senn-cho3 sui2-sui2, tui-kiu5 chia2 pai5 kau3 kui2-loh8 pai5, lan2 khin5-khiam7 phah-piann3 chin kho2-sioh, ma7 si7 bo5 lang5 ai3, oan3-thinn oan3 te7 oan3 pe7-bu2, chhu2-mia5 chhu2 chiah bai2. chiah bo5 chinn5 bo5 chhu3 bo5 te7-ui7 koh chhoa7 bo5 thai3-thai3."
        ],
        [
          "人好歹字運風水是十年輪一擺，就趁早回頭修行，去上懸的境界。換一个角度想看覓，是好毋是歹。雙腳徛在，只要會當對自己交待。換一个角度想看覓，無緣就掰掰，想想予開，像咱這款，才有影實在。",
          "lang5 ho2-phainn2 ji7-un7 hong-sui2 si7 chap8 ni5 lun5 chit8 pai2, chiu7 than3-cha2 hoe5-thau5 siu-heng5, khi3 siong7 koan5 e5 keng2-kai3. oann7 chit8 e5 kak-tou7 siunn7 khoann3-mai7, si7 ho2 m7 si7 phainn2. siang-kha khia7 chai7, chi2-iau3 e7 tang3 tui3 chu7-ki2 kau-tai3. oann7 chit8 e5 kak-tou7 siunn7 khoann3-mai7, bo5 ian5 chiu7 pai-pai, siunn7 siunn7 hou7 khai, chhiunn7 lan2 chit khoan2, chiah u7-iann2 sit8-chai7."
        ]
      ],
      "篇名": "換角度想看覓"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "晴空萬里白雲滿天，清風吹身邊，引我想起故鄉春天時。啊！故鄉春天時，櫻花滿山送來芳味。美麗好景緻離開已經有五年，憂悶心空虛可愛的伴侶，叫我倒轉去叫我倒轉去。",
          "cheng5-khong ban7 li2 peh8 hun5 moa2-thinn, chheng-hong chhoe sin-pinn, in2 goa2 siunn7-khi2 kou3-hiong chhun-thinn-si5. ah! kou3-hiong chhun-thinn-si5, eng-hoe moa2-soann sang3 lai5 phang-bi7. bi2-le7 ho2 keng2-ti3 li7-khui i2-keng u7 gou7 ni5, iu-bun7 sim khang-hi kho2-ai3 e5 phoann7-li7, kio3 goa2 to3-tng2--khi3 kio3 goa2 to3-tng2--khi3."
        ],
        [
          "山明水清景色優美，日落黃昏時，引我思念故鄉心愛伊。啊！故鄉心愛伊，你的形影你的情義，毋甘放袂記，又過一年的春天，猶原真稀微可愛的伴侶，叫我倒轉去叫我倒轉去。",
          "san beng5 chui2 chheng keng2-sek iu-bi2, jit8-loh8 hong5-hun-si5, in2 goa2 su-liam7 kou3-hiong sim-ai3 i. ah! kou3-hiong sim-ai3 i, li2 e5 heng5-iann2 li2 e5 cheng5-gi7, m7 kam pang3 be7 ki3, iu7 koe3 chit8 ni5 e5 chhun-thinn, iu5-goan5 chin hi-bi5 kho2-ai3 e5 phoann7-li7, kio3 goa2 to3-tng2--khi3 kio3 goa2 to3-tng2--khi3."
        ],
        [
          "晴空萬里白雲滿天，清風吹身邊，引我想起故鄉春天時。啊！故鄉春天時，櫻花滿山送來芳味。美麗好景緻離開已經有五年，憂悶心空虛可愛的伴侶，叫我倒轉去叫我倒轉去。",
          "cheng5-khong ban7 li2 peh8 hun5 moa2-thinn, chheng-hong chhoe sin-pinn, in2 goa2 siunn7-khi2 kou3-hiong chhun-thinn-si5. ah! kou3-hiong chhun-thinn-si5, eng-hoe moa2-soann sang3 lai5 phang-bi7. bi2-le7 ho2 keng2-ti3 li7-khui i2-keng u7 gou7 ni5, iu-bun7 sim khang-hi kho2-ai3 e5 phoann7-li7, kio3 goa2 to3-tng2--khi3 kio3 goa2 to3-tng2--khi3."
        ]
      ],
      "篇名": "晴空萬里"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "窗外雨聲吵阮醒，又閣是失眠的暗暝，床頭收音機播送用心等待你，希望會傳予你聽見。將一生交待予你安排，阮一定會堅心等你轉來。只要你心內裝滿阮的愛，你著是阮最幸福的期待。提醒你毋通放袂記，約束的日子已經接近，床頭收音機彼首用心等待你，就是阮最溫柔的情意。",
          "thang-goa7 hou7-siann chha2 goan2 chhinn2, iu7 koh si7 sit-bin5 e5 am3-mi5, chhng5-thau5 siu-im-ki pou3-sang3 iong7-sim tan2-thai7 li2, hi-bong7 e7 thoan5 hou7 li2 thiann-kinn3. chiong it-seng kau-tai3 hou7 li2 an-pai5, goan2 it-teng7 e7 kian-sim tan2 li2 tng2--lai5. chi2-iau3 li2 sim-lai7 chng-moa2 goan2 e5 ai3, li2 tioh8 si7 goan2 choe3 heng7-hok e5 ki5-thai7. the5-chhenn2 li2 m7 thang pang3 be7 ki3, iok-sok e5 jit8-chi2 i2-keng chiap-kin7, chhng5-thau5 siu-im-ki hit siu2 iong7-sim tan2-thai7 li2, chiu7-si7 goan2 choe3 un-jiu5 e5 cheng5-i3."
        ],
        [
          "窗外雨聲吵阮醒，又閣是失眠的暗暝，床頭收音機播送用心等待你，希望會傳予你聽見。將一生交待予你安排，阮一定會堅心等你轉來。只要你心內裝滿阮的愛，你著是阮最幸福的期待。提醒你毋通放袂記，約束的日子已經接近，床頭收音機彼首用心等待你，就是阮最溫柔的情意。",
          "thang-goa7 hou7-siann chha2 goan2 chhinn2, iu7 koh si7 sit-bin5 e5 am3-mi5, chhng5-thau5 siu-im-ki pou3-sang3 iong7-sim tan2-thai7 li2, hi-bong7 e7 thoan5 hou7 li2 thiann-kinn3. chiong it-seng kau-tai3 hou7 li2 an-pai5, goan2 it-teng7 e7 kian-sim tan2 li2 tng2--lai5. chi2-iau3 li2 sim-lai7 chng-moa2 goan2 e5 ai3, li2 tioh8 si7 goan2 choe3 heng7-hok e5 ki5-thai7. the5-chhenn2 li2 m7 thang pang3 be7 ki3, iok-sok e5 jit8-chi2 i2-keng chiap-kin7, chhng5-thau5 siu-im-ki hit siu2 iong7-sim tan2-thai7 li2, chiu7-si7 goan2 choe3 un-jiu5 e5 cheng5-i3."
        ],
        [
          "只要你心內裝滿阮的愛，你著是阮最幸福的期待。提醒你毋通放袂記，約束的日子已經接近，床頭收音機彼首用心等待你，就是阮最溫柔的情意。",
          "chi2-iau3 li2 sim-lai7 chng-moa2 goan2 e5 ai3, li2 tioh8 si7 goan2 choe3 heng7-hok e5 ki5-thai7. the5-chhenn2 li2 m7 thang pang3 be7 ki3, iok-sok e5 jit8-chi2 i2-keng chiap-kin7, chhng5-thau5 siu-im-ki hit siu2 iong7-sim tan2-thai7 li2, chiu7-si7 goan2 choe3 un-jiu5 e5 cheng5-i3."
        ]
      ],
      "篇名": "期待"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "面帶笑容心悲傷，離開你是姑不終。雖然離開是勉強，希望再相逢。心愛的人心愛的人我會忍耐佮堅強，一聲一聲珍重，期待再相逢。",
          "bin7 toa3 chhio3-iong5 sim pi-siong, li7-khui li2 si7 kou-put-chiong. sui-jian5 li7-khui si7 bian2-kiong2, hi-bong7 chai3 siong-hong5. sim-ai3 e5 lang5 sim-ai3 e5 lang5 goa2 e7 jim2-nai7 kah kian-kiong5, chit8 siann chit8 siann tin-tiong7, ki5-thai7 chai3 siong-hong5."
        ],
        [
          "面帶笑容心悲傷，離開你是姑不終。雖然離開是勉強，希望再相逢。心愛的人心愛的人我會忍耐佮堅強，一聲一聲珍重，期待再相逢。",
          "bin7 toa3 chhio3-iong5 sim pi-siong, li7-khui li2 si7 kou-put-chiong. sui-jian5 li7-khui si7 bian2-kiong2, hi-bong7 chai3 siong-hong5. sim-ai3 e5 lang5 sim-ai3 e5 lang5 goa2 e7 jim2-nai7 kah kian-kiong5, chit8 siann chit8 siann tin-tiong7, ki5-thai7 chai3 siong-hong5."
        ],
        [
          "心愛的人心愛的人我會忍耐佮堅強，一聲一聲珍重，期待再相逢。",
          "sim-ai3 e5 lang5 sim-ai3 e5 lang5 goa2 e7 jim2-nai7 kah kian-kiong5, chit8 siann chit8 siann tin-tiong7, ki5-thai7 chai3 siong-hong5."
        ]
      ],
      "篇名": "期待再相逢"
    },
    {
      "作者": "李秀真",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮的一切交予天公主意，希望毋通共阮創治。到底愛是啥物，攏總毋捌半字，希望有你予阮春天。愛你的心猶未做好準備，你的癡情是假是真，心內一爿歡喜，另外一爿懷疑。",
          "goan2 e5 it-chhe3 kau hou7 thinn-kong chu2-i3, hi-bong7 m7 thang ka7 goan2 chhong3-ti7. tau3-te2 ai3 si7 siann2-mih8, long2-chong2 m7 bat poann3 li7, hi-bong7 u7 li2 hou7 gun2 chhun-thinn. ai3 li2 e5 sim iau2-boe7 choe3 ho2 chun2-pi7, li2 e5 chhi-cheng5 si7 ke2 si7 chin, sim-lai7 chit8 peng5 hoann-hi2, leng7-goa7 chit8 peng5 hoai5-gi5."
        ],
        [
          "你的感情敢通相信，一个敢輸敢愛敢恨的人，敢會對阮仝款用情用心。一生全心全意付出真情愛著你，為著感情耽誤好前程，一个無輸無愛無恨的人，等待有人對我溫柔輕聲，心內有愛無愛毋敢表明講出喙，無奈空虛酸苦的滋味，是期待又閣對愛來懷疑。",
          "li2 e5 kam2-cheng5 kam2 thang siong-sin3, chit8 e5 kann2 su kann2 ai3 kann2 hun7 e5 lang5, kam2 e7 tui3 gun2 kang5-khoan2 iong7 cheng5 iong7-sim. it-seng choan5-sim-choan5-i3 hu3-chhut chin-cheng5 ai3 tioh8 li2, ui7 tioh8 kam2-cheng5 tam-gou7 ho2 chian5-theng5, chit8 e5 bo5 su bo5 ai3 bo5 hun7 e5 lang5, tan2-thai7 u7 lang5 tui3 goa2 un-jiu5 khin-siann, sim-lai7 u7 ai3 bo5 ai3 m7 kann2 piau2-beng5 kong2 chhut chhui3, bo5-nai7 khang-hi sng-khou2 e5 chu-bi7, si7 ki5-thai7 iu7 koh tui3 ai3 lai5 hoai5-gi5."
        ]
      ],
      "篇名": "期待春天的人"
    },
    {
      "作者": "蔡啟東",
      "出版年": "1958",
      "文類": "流行歌",
      "書寫系統": "漢字",
      "段": [
        [
          "遙遠的航路旅行，一路順風回故鄉。在港口搖來搖去，大小船過暝，想前日勞苦海面的一杯酒，在酒廳一切袂記情也醉，啊！港町十三番地。",
          "iau5-oan2 e5 hang5-lou7 lu2-heng5, chit8-lou7-sun7-hong hoe5 kou3-hiong. chai7 kang2-khau2 io5 lai5 io5 khi3, toa7 sio2 chun5 ke3-mi5, siunn7 cheng5-jit8 lo5-khou2 hai2-bin7 e5 chit8 poe chiu2, chai7 chiu2-thiann it-chhe3 be7 ki3 cheng5 ia7 chui3, ah! kang2-teng chap8-sann hoan te7."
        ],
        [
          "銀古青春風微微，石鋪小路無人影。成雙對形影相隨，講話糖蜜甜。五彩色燈引阮踏入愛情池，斡正爿一直過去。十字路頭波止場，啊！港町十三番地。",
          "gun5-kou2 chheng-chhun hong bi5-bi5, chioh8 phou sio2-lou7 bo5 lang5-iann2. seng5 siang-tui3 heng5-iann2 sio-sui5, kong2-oe7 thng5-bit8 tinn. ngou2-chhai2 sek-teng in2 goan2 tah8 jip8 ai3-cheng5 ti5, oat chiann3-peng5 it-tit8 koe3--khi3. sip8-ji7 lou7-thau5 pho-chi2-tiunn5, ah! kang2-teng chap8-sann hoan te7."
        ],
        [
          "等船來心情搖動，暝日無離心相印。送船去惜別彼時，雙人心傷悲。毋敢講滿腹稀微，啉酒解消阮心內。看天星茫茫帶意，窗外月娘半爿圓。啊！港町十三番地。",
          "tan2 chun5 lai5 sim-cheng5 io5-tong7, me5-jit8 bo5 li7 sim siong in3. sang3 chun5 khi3 sioh-piat8 hit si5, siang-lang5 sim siong-pi. m7 kam2 kong2 moa2-pak hi-bi5, lim chiu2 kai2-siau gun2 sim-lai7. khoann3 thinn-chhinn bong5-bong5 toa3 i3, thang-goa7 goeh8-niu5 poann3-peng5 inn5. ah! kang2-teng chap8-sann hoan te7."
        ]
      ],
      "篇名": "港町十三番地"
    },
    {
      "作者": "莊啟勝/吳晉淮",
      "出版年": "0",
      "文類": "流行歌",
      "書寫系統": "漢字",
      "段": [
        [
          "暗紅的籠燈凍濕著夜霧，JAZZ的音樂聲引我惜別意。想起明日欲出帆，佮海鳥做伴。離別的薰煙啊！苦味無人知。",
          "am3 ang5 e5 long5-teng tang3-sip tioh8 ia7-bu7, JAZZ e5 im-gak8 siann in2 goa2 sioh piat8 i3. siunn7-khi2 beng5-jit8 beh chhut-phang5, kah hai2-chiau2 cho3-phoann7. li7-piat8 e5 hun-ian ah! khou2-bi7 bo5 lang5 chai."
        ],
        [
          "毋通來悲傷，請你著放心。船頂的行船人，隨海浪飄流，想起明日欲出帆，大海等我去。藍青的海洋啊！就是我家庭。",
          "m7 thang lai5 pi-siong, chhiann2 li2 tioh8 hong3-sim. chun5-teng2 e5 kiann5-chun5-lang5, sui5 hai2-long7 phiau-liu5, siunn7-khi2 beng5-jit8 beh chhut-phang5, toa7-hai2 tan2 goa2 khi3. na5-chhenn e5 hai2-iunn5 ah! chiu7-si7 goa2 ka-teng5."
        ],
        [
          "烏暗的岸邊亮起的鑼聲，毋知何國的船，三支瑪斯都。今夜毋管我怎樣，盡情來予醉，海上的生活啊！單調又無味。",
          "ou-am3 e5 hoann7-pinn liang7 khi2 e5 lo5 siann, m7 chai ho5 kok e5 chun5, sann ki ma2-su-to. kim-ia7 m7 koan2 goa2 chainn2-iunn7, chin7-cheng5 lai5 hou7 chui3, hai2-siong7 e5 seng-oah8 ah! tan-tiau7 iu7 bo5 bi7."
        ]
      ],
      "篇名": "港口情歌"
    }
  ]
}
