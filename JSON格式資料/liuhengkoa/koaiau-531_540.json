{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "甘願佇暗暝聽見雨聲，較贏聽見思念的歌，想起這條路比人較歹行。當初早嘛註定，勉強感情事無人情願，一時我也險險毋知，想欲來恨你，想欲來怪你，抑是自己覺醒。",
          "kam-goan7 ti7 am3-mi5 thiann-kinn3 hou7-siann, khah iann5 thiann-kinn3 su-liam7 e5 koa, siunn7-khi2 chit tiau5 lou7 pi2 lang5 khah phainn2-kiann5. tong-chhou cha2 ma7 chu3-tiann7, bian2-kiong2 kam2-cheng5 su7 bo5 lang5 cheng5-goan7, chit8-si5 goa2 ia7 hiam2-hiam2 m7 chai, siunn7 beh lai5 hun7 li2, siunn7 beh lai5 koai3 li2, iah8 si7 chu7-ki2 kak-chhenn2."
        ],
        [
          "怪我太愛你太幸你太相信你，怪我即卑微即容易就來離開，這段感情會離，我的心不得已，我問我自己，有啥權利留你。",
          "koai3 goa2 thai3 ai3 li2 thai3 heng7 li2 thai3 siong-sin3 li2, koai3 goa2 chiah pi-bi5 chiah iong5-inn7 chiu7 lai5 li7-khui, chit toann7 kam2-cheng5 e7 li7, goa2 e5 sim put-tek-i2, goa2 mng7 goa2 chu7-ki2, u7 siann2 koan5-li7 lau5 li2."
        ],
        [
          "怪我太愛你太幸你太相信你，怪我即卑微即容易就來離開，這款感情袂博，總是無情人贏，只有怪我自己來行。",
          "koai3 goa2 thai3 ai3 li2 thai3 heng7 li2 thai3 siong-sin3 li2, koai3 goa2 chiah pi-bi5 chiah iong5-inn7 chiu7 lai5 li7-khui, chit khoan2 kam2-cheng5 boe7 poah8, chong2-si7 bo5-cheng5-lang5 iann5, chi2-u7 koai3 goa2 chu7-ki2 lai5 kiann5."
        ]
      ],
      "篇名": "怪我自己"
    },
    {
      "作者": "郭之儀",
      "出版年": "0",
      "文類": "流行歌",
      "書寫系統": "漢字",
      "段": [
        [
          "講來講去，好親像世間只偆愛情戲，無影講啥人加較賢閃避了創治。看別人成雙成對，期待著凡事如意萬年富貴，毋通將感情當七桃，失戀的人已經滿滿是，有啥人刁工甘願將愛人暫時放。",
          "kong2 lai5 kong2 khu3, ho2 chhin-chhiunn7 se3-kan chi2 chhun ai3-cheng5 hi3, bo5 iann2 kong2 siann2-lang5 ke khah gau5 siam2-phiah liau2 chhong3-ti7. khoann3 pat8-lang5 seng5-siang seng5-tui3, ki5-thai7 tioh8 hoan5-su7 ju5-i3 ban7 ni5 hu3-kui3, m7 thang chiong kam2-cheng5 tong3 thit-tho5, sit-loan5 e5 lang5 i2-keng moa2-moa2-si7, u7 siann2-lang5 thiau-kang kam-goan7 chiong ai3-jin5 chiam7-si5 pang3."
        ],
        [
          "真正毋甘，你目箍若紅，是男性的憨慢，你毋免操煩看人演戲，腳步若毋著，馬上出代誌。面皮較厚的裝較皮，換做是咱，這齣戲我甘願放棄，有啥人刁工甘願將愛人暫時放。",
          "chin-chiann3 m7 kam, li2 bak8-khou na7 ang5, si7 lam5-seng3 e5 ham7-ban7, li2  bian2 chhau-hoan5 khoann3 lang5 ian2-hi3, kha-pou7 na7 m7-tioh8, ma2-siong7 chhut tai7-chi3. bin7-phoe5 khah kau7--e5 chng khah phi5, oann7-cho3 si7 lan2, chit chhut hi3 goa2 kam-goan7 hong3-khi3, u7 siann2-lang5 thiau-kang kam-goan7 chiong ai3-jin5 chiam7-si5 pang3."
        ],
        [
          "真正毋甘，你目箍若紅，是男性的憨慢，怪這場美麗春夢。",
          "chin-chiann3 m7 kam, li2 bak8-khou na7 ang5, si7 lam5-seng3 e5 ham7-ban7, koai3 chit tiunn5 bi2-le7 chhun-bang7."
        ]
      ],
      "篇名": "怪這場美麗春夢"
    },
    {
      "作者": "林秋離",
      "出版年": "0",
      "文類": "流行歌",
      "書寫系統": "漢字",
      "段": [
        [
          "明知我愛著一个袂當愛的人，夜夜來期待一款無可能的夢，夢中天星閃熾，那看心那亂，啊！我親像無依的孤帆。",
          "beng5 chai goa2 ai3 tioh8 chit8 e5 boe7 tang3 ai3 e5 lang5, ia7-ia7 lai5 ki5-thai7 chit8 khoan2 bo5 kho2-leng5 e5 bang7, bang7 tiong thinn-chhinn siam2-sih, na2 khoann3 sim na2 loan7, ah! goa2 chhin-chhiunn7 bo5 i e5 kou phang5."
        ],
        [
          "運命講阮毋是你應該愛的人，若袂當早日分開愈拖傷愈重，情深難分難捨，風吹一場空，啊！我目屎一步一步澹。",
          "un7-mia7 kong2 gun2 m7 si7 li2 eng-kai ai3 e5 lang5, na7 boe7 tang3 cha2-jit8 hun-khui lu2 thoa siong lu2 tang7, cheng5 chhim lan7-hun-lan5-sia3, hong-chhoe chit8 tiunn5 khang, ah! goa2 bak8-sai2 chit8 pou7 chit8 pou7 tam5."
        ],
        [
          "為著你日時思念，暗時夢，心頭未輕鬆，傷心人看傷心人，目箍漸漸紅，癡情著看破，踮無情的世間。",
          "ui7 tioh8 li2 jit8-si5 su-liam7, am3-si5 bang7, sim-thau5 be7 khin-sang, siong-sim-lang5 khoann3 siong-sim-lang5, bak8-khou chiam7-chiam7 ang5, chhi-cheng5 tioh8 khoann3-phoa3, tiam3 bo5 cheng5 e5 se3-kan."
        ],
        [
          "為何你放我孤單一个人，等待無希望，甘離開我心愛的人，多情多怨嘆，無愛也無夢。",
          "ui7-ho5 li2 pang3 goa2 kou-toann chit8 e5 lang5, tan2-thai7 bo5 hi-bong7, kam li7-khui goa2 sim-ai3 e5 lang5, to cheng5 to oan3-than3, bo5 ai3 ia7 bo5 bang7."
        ]
      ],
      "篇名": "袂當愛的人"
    },
    {
      "作者": "陳若茵",
      "出版年": "0",
      "文類": "流行歌",
      "書寫系統": "漢字",
      "段": [
        [
          "輕輕鬆鬆歡歡喜喜，現在的心情是好天，穿予媠媠，拍哩拍哩，咱青春才就欲開始。面紅吱吱，白白喙齒，人人攏稱讚阮上屆媠，甜蜜笑容，天真善良，阮的氣質嘛屆高尚。",
          "khin-khin-sang-sang hoann-hoann-hi2-hi2, hian7-chai7 e5 sim-cheng5 si7 ho2-thinn, chheng7 hou7 sui2-sui2, pha-li-pha-li, lan2 chheng-chhun chiah chiu7 beh khai-si2. bin7 ang5-ki-ki , peh8-peh8 chhui3-khi2, lang5-lang5 long2 chheng-chan3 goan2 siong7 kai3 sui2, tinn-bit8 chhio3-iong5, thian-chin sian7-liong5, goan2 e5 khi3-chit ma7 kai3 ko-siong7."
        ],
        [
          "啊！抹粉點胭脂，阮是一叢含苞的花蕊，親情厝邊攏講阮真古錐，青春是咱最大的武器。",
          "ah! boah hun2 tiam2 ian-chi, goan2 si7 chit8 chang5 ham5-pau e5 hoe-lui2, chhin-chiann5 chhu3-pinn long2 kong2 gun2 chin kou2-chui, chheng-chhun si7 lan2 choe3 toa7 e5 bu2-khi3."
        ],
        [
          "啊！抹粉點胭脂，阮是媠甲無人通好比，千萬毋通對阮膏膏纏，阮的媽媽會提掃帚等你。",
          "ah! boah hun2 tiam2 ian-chi, goan2 si7 sui2 kah bo5 lang5 thang ho2 pi2, chhian-ban7 m7 thang tui3 gun2 ko-ko-tinn5, goan2 e5 ma-ma e7 theh8 sau3-chiu2 tan2 li2."
        ]
      ],
      "篇名": "抹粉點胭脂"
    },
    {
      "作者": "郭政和、羅安",
      "出版年": "0",
      "文類": "流行歌",
      "書寫系統": "漢字",
      "段": [
        [
          "若是愛情出現烏陰天，予全部熱戀的人閃未離，愛情雨傘偆一支，愛你的人踮身邊。雨啊毋通停止，人講愛情若像日本料理，親像伊沙西咪配哇沙米，勇敢一喙（未堪）滿面目油（毋甘〉，忍受苦澀的滋味。",
          "na7 si7 ai3-cheng5 chhut-hian7 ou-im-thinn, hou7 choan5-pou7 jiat8-loan5 e5 lang5 siam2-be7-li7, ai3-cheng5 hou7-soann3 chhun chit8 ki, ai3 li2 e5 lang5 tiam3 sin-pinn. hou7-ah m7 thang theng5-chi2, lang5 kong2 ai3-cheng5 na2 chhiunn7 jit8-pun2 liau7-li2, chhin-chhiunn7 i sa-si-mi phoe3 oa-sa2-bih, iong2-kam2 chit8 chhui3 (be7 kham) moa2-bin7 bak8-iu5 (m7 kam) , jim2-siu7 khou2-siap e5 chu-bi7."
        ],
        [
          "攏毋為你，若愛阮愛一半，同情阮孤單，才過來攬即爾倚，你攏無想看覓，愛情即爾偉大，你千萬毋通凊綵。",
          "long2 m7 ui7 li2, na7 ai3 goan2 ai3 chit8-poann3, tong5-cheng5 goan2 kou-toann, chiah koe3 lai5 lam2 chiah-nih oa2, li2 long2 bo5 siunn7 khoann3-mai7, ai3-cheng5 chiah-nih ui2-tai7, li2 chhian-ban7 m7 thang chhin3-chhai2."
        ],
        [
          "若愛阮愛一半，閣烏白亂帕，你真正無夠意思啦。看人自由戀愛，對阮欲來毋汰，你若無認真對待，阮拒絕往來。",
          "na7 ai3 goan2 ai3 chit8-poann3, koh ou-peh8 loan7-phann7, li2 chin-chiann3 bo5 kau3 i3-su3--lah. khoann3 lang5 chu7-iu5 loan5-ai3, tui3 goan2 beh lai5 m7 thai3, li2 na7 bo5 jin7-chin tui3-thai7, goan2 ku7-choat8 ong2-lai5."
        ]
      ],
      "篇名": "拒絕往來"
    },
    {
      "作者": "陳黎鐘",
      "出版年": "0",
      "文類": "流行歌",
      "書寫系統": "漢字",
      "段": [
        [
          "早就放你自由，雖然即傷悲，愛情若勉強，就無啥意義。早就驚孤單暝，雖然即傷悲，已經是離開就免閣膏膏纏。",
          "cha2 chiu7 pang3 li2 chu7-iu5, sui-jian5 chiah siong-pi, ai3-cheng5 na7 bian2-kiong2, chiu7 bo5 siann2 i3-gi7. cha2 chiu7 kiann kou-toann-mi5, sui-jian5 chiah siong-pi, i2-keng si7 li7-khui chiu7 bian2 koh ko-ko-tinn5."
        ],
        [
          "放你自由去，黯淡的身邊，彼个美夢早就已經變心。放你自由去，傷我的心情，只好當做啥物攏無發生。",
          "pang3 li2 chu7-iu5 khi3, am3-tam7 e5 sin-pinn, hit e5 bi2-bang7 cha2 chiu7 i2-keng pian3-sim. pang3 li2 chu7-iu5 khi3, siong goa2 e5 sim-cheng5, chi2-ho2 tong3-cho3 siann2-mih8 long2 bo5 hoat-seng."
        ],
        [
          "彼當時不該對你，不該對你認真，思念的心漸漸也變無味。",
          "hit tong-si5 put-kai tui3 li2, put-kai tui3 li2 jin7-chin, su-liam7 e5 sim chiam7-chiam7 ia7 pian3 bo5 bi7."
        ]
      ],
      "篇名": "放你自由去"
    },
    {
      "作者": "羅文聰",
      "出版年": "0",
      "文類": "流行歌",
      "書寫系統": "漢字",
      "段": [
        [
          "無情風雨潑樓窗，又閣懷念彼一暗，希望你會知甘願為你忍耐，時間一站過一站，起落完全無由人。啥物輕重，偌濟美夢敢是空。",
          "bo5 cheng5 hong-hou7 phoah lau5-thang, iu7 koh hoai5-liam7 hit chit8 am3, hi-bong7 li2 e7 chai kam-goan7 ui7 li2 jim2-nai7, si5-kan chit8 cham7 koe3 chit8 cham7, khi2-loh8 oan5-choan5 bo5 iu5 lang5. siann2-mih8 khin-tang7, loa7 che7 bi2-bang7 kann2 si7 khang."
        ],
        [
          "你放阮一个人，茫茫的世間，對你的思念聲聲怨。你放阮一个人，無人疼痛，早日轉來予阮閣再見著你的人。",
          "li2 pang3 goan2 chit8 e5 lang5, bong5-bong5 e5 se3-kan, tui3 li2 e5 su-liam7 siann-siann oan3. li2 pang3 goan2 chit8 e5 lang5,  bo5 lang5 thiann3-thang3, cha2-jit8 tng2 lai5 hou7 gun2 koh-chai3 kinn3 tioh8 li2 e5 lang5."
        ],
        [
          "堅心等待你的人，毋管痛苦千斤重，因為你是我寄望一生的夢。無奈命運創治人，花開花謝後向後冬，啥物期待，偌濟悲哀放心內。",
          "kian-sim tan2-thai7 li2 e5 lang5, m7 koan2 thong3-khou2 chhian-kun-tang7, in-ui7 li2 si7 goa2 kia3-bang7 it-seng e5 bang7. bo5-nai7 mia7-un7 chhong3-ti7 lang5, hoe khui hoe sia7-au7 hiong3 au7 tang, siann2-mih8 ki5-thai7, joa7 che7 pi-ai pang3 sim-lai7."
        ],
        [
          "你放阮一个人，茫茫的世間，對你的思念聲聲怨。你放阮一个人，無人疼痛，早日轉來予阮閣再見著你的人。",
          "li2 pang3 goan2 chit8 e5 lang5, bong5-bong5 e5 se3-kan, tui3 li2 e5 su-liam7 siann-siann oan3. li2 pang3 goan2 chit8 e5 lang5,  bo5 lang5 thiann3-thang3, cha2-jit8 tng2 lai5 hou7 gun2 koh-chai3 kinn3 tioh8 li2 e5 lang5."
        ]
      ],
      "篇名": "放阮一个人"
    },
    {
      "作者": "陳百潭",
      "出版年": "0",
      "文類": "流行歌",
      "書寫系統": "漢字",
      "段": [
        [
          "放予醉啦醉啦無啥物，大不了醉倒睏路邊，比較有路燈來陪伴，總勝過面對孤單。",
          "pang3 hou7 chui3-lah chui3-lah bo5 siann2-mih8, tai7-put-liau2 chui3-to2 khun3 lou7-pinn, pi2-kau3 u7 lou7-teng lai5 poe5-phoann7, chong2 seng3-ke3 bin7-tui3 kou-toann."
        ],
        [
          "放予醉啦醉啦無所謂，未快樂性命無值錢，懨氣著重傷難收煞，猶閣活只是底拖命。",
          "pang3 hou7 chui3-lah chui3-lah bo5-sou2-ui7, be7 khoai3-lok8 sinn3-mia7 bo5 tat8-chinn5, ian3-khi3 tioh8 tang7-siong lan5 siu-soah, iu5 koh oah8 chi2-si7 teh thoa-mia7."
        ],
        [
          "絕望死心死心的我，若親像空白紙，目屎已經流凋，艱苦怎樣來寫，燒酒閣再閣予我，大杯共滕予滿，這無定是我最後的一攤。",
          "choat8-bang7 si2-sim si2-sim e5 goa2, na7 chhin-chhiunn7 khang peh8-choa2, bak8-sai2 i2-keng lau5 ta, kan-khou2 chainn2-iunn7 lai5 sia2, sio-chiu2 koh chai3 koh hou7 goa2, toa7 poe ka7 thin5 hou7 moa2, chit bo5-tiann7 si7 goa2 choe3-au7 e5 chit8 thoann."
        ]
      ],
      "篇名": "放予醉"
    },
    {
      "作者": "白進法",
      "出版年": "0",
      "文類": "流行歌",
      "書寫系統": "漢字",
      "段": [
        [
          "咱熟似一直到相愛，寂寞的滋味是無人知，想欲離開薄情的所在，抑是閣再回頭等未來。日日怨嘆阮的運命，夜夜思念是你的形影，放捨  你我心毋甘。",
          "lan2 sek8-sai7 it-tit8 kau3 siong-ai3, chek8-bok8 e5 chu-bi7 si7 bo5 lang5 chai, siunn7 beh li7-khui pok8-cheng5 e5 sou2-chai7, iah8 si7 koh chai3 hoe5-thau5 tan2 bi7-lai5. jit8-jit8 oan3-than3 goan2 e5 un7-mia7, ia7-ia7 su-liam7 si7 li2 e5 heng5-iann2, pang3-sak li2 goa2 sim m7 kam."
        ],
        [
          "若無你我心孤單，啊！愛你愛甲目箍紅，啊！想你想甲心沉重，咱是無緣的人，情愛戀夢一場空，放捨 你我心毋甘。",
          "na7 bo5 li2 goa2 sim kou-toann, ah! ai3 li2 ai3 kah bak8-khou ang5, ah! siunn7 li2 siunn7 kah sim tim5-tang7, lan2 si7 bo5-ian5 e5 lang5, cheng5-ai3 loan5-bang7 chit8 tiunn5 khong, pang3-sak li2 goa2 sim m7 kam."
        ]
      ],
      "篇名": "放捨你我心毋甘"
    },
    {
      "作者": "葉俊麟",
      "出版年": "0",
      "文類": "流行歌",
      "書寫系統": "漢字",
      "段": [
        [
          "身邊有你情話甘甜，留戀放未離，薰酒芳味迷魂助氣，更加心毋死。春風微微吹入窗邊，茫茫毋知時，啊！醉生夢死。",
          "sin-pinn u7 li2 cheng5-oe7 kam-tinn, liu5-loan5 pang3 be7 li7, hun-chiu2 phang-bi7 be5 hun5 chou7 khi3, keng3-ka sim m7 si2. chhun-hong bi5-bi5 chhe jip8 thang-pinn, bang5-bang5 m7 chai si5, ah! chui3-seng-bang7-si2."
        ],
        [
          "青春枉然為你去，放捨家庭放蕩成性，為你來犧牲，霜風寒冷月色無明。破壞阮前程，想欲反省挽救半生，棄邪來歸正，啊！浪子苦情，到底啥人會分明？",
          "chheng-chhun ong2-jian5 ui7 li2 khi3, pang3-sak ka-teng5 hong3-tong7 seng5 seng3, ui7 li2 lai5 hi-seng, sng-hong han5-leng2 goeh8-sek bo5 beng5. pho3-hoai7 goan2 chian5-theng5, siunn7 beh hoan2-seng2 ban2-kiu3 poan3-seng, khi3 sia5 lai5 kui cheng3, ah! long7-chu2 khou2-cheng5, tau3-te2 siann2-lang5 e7 hun-beng5?"
        ],
        [
          "黃昏若到愈想愈惱，心情亂操操，路邊的草也欲等候。春天露水厚，人生快老青春年少，應該好透老，啊！時機到了，浪子就緊好回頭。",
          "hong5-hun na7 kau3 lu2 siunn7 lu2 lo2, sim-cheng5 loan7-chhau-chhau, lou7-pinn e5 chhau2 ia7 beh tan2-hau7. chhun-thinn lou7-chui2 kau7, jin5-seng khoai3 lau7 chheng-chhun ni5 siau3, eng-kai ho2 thau3-lau7, ah! si5-ki kau3--liau2, long7-chu2 chiu7 kin2 ho2 hoe5-thau5."
        ]
      ],
      "篇名": "放浪人生"
    }
  ]
}
