{
  "資料": [
    {
      "作者": "那卡諾",
      "出版年": "1947",
      "文類": "流行歌",
      "書寫系統": "漢字",
      "段": [
        [
          "明知失戀真艱苦，偏偏行入失戀路，真知燒酒未解憂，偏偏啉酒來添愁。看人相親佮相愛，見景傷情流目屎，啥人會知阮心內，只有對花訴悲哀。",
          "beng5-chai sit-loan5 chin kan-khou2, phian-phian kiann5 jip8 sit-loan5-lou7, chin chai sio-chiu2 boe7 koe2-iu, phian-phian lim chiu2 lai5 thinn chhiu5. khoann3 lang5 siong-chhin kah siong-ai3, kinn3 keng2 siong cheng5 lau5 bak8-sai2, siann2-lang5 e7 chai gun2 sim-lai7, chi2 u7 tui3 hoe sou3 pi-ai."
        ],
        [
          "明知女性真厲害，偏偏予伊騙毋知，真知烏暗的世界，偏偏行對這路來。看見蝴蝶結相隨，放阮孤單上克虧，親像花蕊離花枝，何時才會成雙對。",
          "beng5-chai li2-seng3 chin li7-hai7, phian-phian hou7 i phian3 m7 chai, chin chai ou-am3 e5 se3-kai3, phian-phian kiann5-tui3 che lou7 lai5. khoann3-kinn3 ou5-tiap8 kiat sio-sui5, pang3 goan2 kou-toann siong7 khek-khui, chhin-chhiunn7 hoe-lui2 li7 hoe-ki, ho5-si5 chiah e7 seng5 siang-tui3."
        ],
        [
          "明知對我無真情，偏偏為伊來犧牲，真知對我無真愛，偏偏為伊流目屎，第一癡情就是阮，每日目屎做飯吞，欠伊花債也未滿，今日才會受苦戀。",
          "beng5-chai tui3 goa2 bo5 chin-cheng5, phian-phian ui7 i lai5 hi-seng, chin chai tui3 goa2 bo5 chin ai3, phian-phian ui7 i lau5 bak8-sai2, te7-it chhi-cheng5 chiu7-si7 goan2, mui2-jit8 bak8-sai2 choe3 png7 thun, khiam3 i hoe che3 ia7 boe7 moa2, kim-jit8 chiah e7 siu7 khou2-loan7."
        ]
      ],
      "篇名": "苦戀歌"
    },
    {
      "作者": "羅文聰",
      "出版年": "0",
      "文類": "流行歌",
      "書寫系統": "漢字",
      "段": [
        [
          "假使你毋捌認真愛過一个人，你永遠毋知真情實在無地尋。你講你毋捌真正傷害阮一个人，請你斟酌想看覛。",
          "ka2-su2 li2 m7 bat jin7-chin ai3 koe3 chit8 e5 lang5, li2 eng2-oan2 m7 chai chin-cheng5 sit8-chai7 bo5 te7 chhoe7. li2 kong2 li2 m7 bat chin-chiann3 siong-hai7 goan2 chit8 e5 lang5, chhiann2 li2 chim-chiok siunn7 khoann3 mai7."
        ],
        [
          "彼當時相愛，毋知是輕抑是重，怨嘆著緣份對待咱完全無帶念，有啥人會堪忍受這款的悲哀，目睭裡漏洩著無奈。",
          "hit tong-si5 siong-ai3, m7 chai si7 khin iah8 si7 tang7, oan3-than3 tioh8 ian5-hun7 tui3-thai7 lan2 oan5-choan5 bo5 tai3-liam7, u7 siann2-lang5 e7 kham jim2-siu7 chit khoan2 e5 pi-ai, bak8-chiu--nih8 lau7-sia3 tioh8 bo5-nai7."
        ],
        [
          "我的愛飛去天涯，你的情囥佇心內，無人會知，啥人了解，別人是希望有人愛，阮已經無將來，不應該等待錯誤的愛。",
          "goa2 e5 ai3 poe khi3 thian-gai5, li2 e5 cheng5 khng3 ti7 sim-lai7, bo5 lang5 e7 chai, siann2-lang5 liau2-kai2, pat8-lang5 si7 hi-bong7 u7 lang5 ai3, goan2 i2-keng bo5 chiong-lai5, put-eng-kai tan2-thai7 chho3-gou7 e5 ai3,"
        ],
        [
          "若毋是你無情，我未傷心付出即濟感情，偏偏你的心看未清，怨嘆我即爾多情，這段情若煞只偆我一人踮佇世間，親像孤帆，毋知未來是按怎。",
          "na7 m7 si7 li2 bo5 cheng5, goa2 be7 siong-sim hu3-chhut chiah che7 kam2-cheng5, phian-phian li2 e5 sim khoann3 be7 chheng, oan3-than3 goa2 chiah-nih to-cheng5, chit toann7 cheng5 na7 soah chi2 chhun goa2 chit8 lang5 tiam3 ti7 se3-kan, chhin-chhiunn7 kou-phang5, m7 chai bi7-lai5 si7 an2-choann2."
        ]
      ],
      "篇名": "若毋是你無情我未傷心"
    },
    {
      "作者": "鄭弘",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為啥物別的人夢，攏有貼心人。是按怎自己的夢，尋無你的人。若毋是愛著你，如今毋免夜夜到深更。若毋是愛著你，如今毋免無啉就酒醉。",
          "ui7 siann2-mih8 pat8 e5 lang5 bang7, long2 u7 tah-sim-lang5. si7 an2-choann2 chu7-ki2 e5 bang7, chhoe7 bo5 li2 e5 lang5. na2 m7 si7 ai3 tioh8 li2, ju5-kim m7 bian2 ia7-ia7 kau3 chhim-kinn. na2 m7 si7 ai3 tioh8 li2, ju5-kim m7 bian2 bo5 lim chiu7 chiu2-chui3."
        ],
        [
          "愛情的世界，總是需要一个伴。偏偏對你未看破，若將我的情剖做兩爿，提來予你看，你敢欲佮我一人分一半？",
          "ai3-cheng5 e5 se3-kai3, chong2-si7 su-iau3 chit8 e5 phoann7. phian-phian tui3 li2 be7 khoann3-phoa3, na7 chiong goa2 e5 cheng5 phoa3 choe3 nng7 peng5, theh8 lai5 hou7 li2 khoann3, li2 kam2 beh kah goa2 chit8 lang5 hun chit8-poann3?"
        ]
      ],
      "篇名": "若毋是愛著你"
    },
    {
      "作者": "彭莉",
      "出版年": "0",
      "文類": "流行歌",
      "書寫系統": "漢字",
      "段": [
        [
          "毋是阮驚孤單，阮是心驚疼，因為阮將你放心肝，你欲離開我，叫阮就愛來看破。",
          "m7 si7 goan2 kiann kou-toann, goan2 si7 sim kiann-thiann3, in-ui7 goan2 chiong li2 pang3 sim-koann, li2 beh li7-khui goa2, kio3 gun2 chiu7 ai3 lai5 khoann3-phoa3."
        ],
        [
          "阮的心已經碎一半，女人的心有愛通依倚，較冷也毋知寒，若是心相換，阮的心情你才會知影。",
          "gun2 e5 sim i2-keng chhui3 chit8-poann3, lu2-jin5 e5 sim u7 ai3 thang i-oa2, khah leng2 ia7 m7 chai koann5, na7 si7 sim sio-oann7, goan2 e5 sim-cheng5 li2 chiah e7 chai-iann2."
        ],
        [
          "女人的心敢是天註定，欲愛就愛認命，若是心相換，情予你來擔，你敢會快活。",
          "lu2-jin5 e5 sim kann2 si7 thinn-chu3-tiann7, beh ai3 chiu7 ai3 jin7-mia7, na7 si7 sim sio-oann7, cheng5 hou7 li2 lai5 tann, li2 kam2 e7 khoann3-oah8."
        ]
      ],
      "篇名": "若是心來換"
    },
    {
      "作者": "許常德",
      "出版年": "0",
      "文類": "流行歌",
      "書寫系統": "漢字",
      "段": [
        [
          "因為愛過，恨過，對你付出阮的一切，當初的山盟海誓，如今你我卻來離別。我愛你傷濟，恩恩怨怨離離合合即濟年，我的心我的夢，猶原攏是你。",
          "in-ui7 ai3 ke3, hun7 koe3, tui3 li2 hu3-chhut goan2 e5 it-chhe3, tong-chhou e5 san-beng5-hai2-se3, ju5-kim li2 goa2 khiok lai5 li7-piat8. goa2 ai3 li2 siunn che7, un-un-oan3-oan3 li5-li5-hap8-hap8 chiah che7 ni5, goa2 e5 sim goa2 e5 bang7, iu5-goan5 long2 si7 li2."
        ],
        [
          "孤孤單單紛紛擾擾的暗暝，你的情你的人，留啥人在你身邊？若是我回頭來牽你的手，面對阮的感情你拍算按怎來收？情深毋是愛你的理由，你若放手，我永遠是你的朋友。若是我回頭來牽你的手，希望我的溫柔會解凍你的憂愁。",
          "kou-kou-toann-toann hun-hun-jiau2-jiau2 e5 am3-mi5, li2 e5 cheng5 li2 e5 lang5, lau5 siann2-lang5 chai7 li2 sin-pinn? na7 si7 goa2 hoe5-thau5 lai5 khan li2 e5 chhiu2, bin7-tui3 goan2 e5 kam2-cheng5 li2 phah-sng3 an2-choann2 lai5 siu? cheng5 chhim m7 si7 ai3 li2 e5 li2-iu5, li2 na7 pang3-chhiu2, goa2 eng2-oan2 si7 li2 e5 peng5-iu2. na7 si7 goa2 hoe5-thau5 lai5 khan li2 e5 chhiu2, hi-bong7 goa2 e5 un-jiu5 e7 kai2-tong3 li2 e5 iu-chhiu5."
        ],
        [
          "愛的苦酒，反紅的目睭，有你予我想，喝入心肝嘛甘甜。",
          "ai3 e5 khou2-chiu2, hoan2 ang5 e5 bak8-chiu, u7 li2 hou7 goa2 siunn7, hoah jip8 sim-koann ma7 kam-tinn."
        ]
      ],
      "篇名": "若是我回頭來牽你的手"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你呀你呀你你是為啥物，放阮一个惦惦來離開，明知阮需要你，明知影我愛你，偏偏做你去。若無你若無你，我仝款過日子，若無你若無你，無你我袂死。",
          "li2 ia li2 ia li2 li2 si7 ui7 siann2-mih8, pang3 goan2 chit8 e5 tiam7-tiam7 lai5 li7-khui, beng5-chai goan2 su-iau3 li2, beng5 chai-iann2 goa2 ai3 li2, phian-phian choe3 li2 khi3. na7 bo5 li2 na7 bo5 li2, goa2 kang5-khoan2 koe3 jit8-chi2, na7 bo5 li2 na7 bo5 li2, bo5 li2 goa2 boe7 si2."
        ],
        [
          "你呀你呀你是算啥物，世間的純情女性滿滿是，你可比天邊彼粒星，彼粒無情的流星。",
          "li2 ia li2 ia li2 si7 sng3 siann2-mih8, se3-kan e5 sun5-cheng5 lu2-seng3 moa2-moa2-si7, li2 kho2-pi2 thinn-pinn hit liap8 chhinn, hit liap8 bo5 cheng5 e5 liu5-chhinn."
        ],
        [
          "你呀你呀你你是為啥物，放阮一个惦惦來離開，明知阮需要你，明知影我愛你，偏偏做你去。若無你若無你，我仝款過日子，若無你若無你，無你我袂死。",
          "li2 ia li2 ia li2 li2 si7 ui7 siann2-mih8, pang3 goan2 chit8 e5 tiam7-tiam7 lai5 li7-khui, beng5-chai goan2 su-iau3 li2, beng5 chai-iann2 goa2 ai3 li2, phian-phian choe3 li2 khi3. na7 bo5 li2 na7 bo5 li2, goa2 kang5-khoan2 koe3 jit8-chi2, na7 bo5 li2 na7 bo5 li2, bo5 li2 goa2 boe7 si2."
        ],
        [
          "你呀你呀你是算啥物，世間的純情女性滿滿是，你可比天邊彼粒星，彼粒無情的流星。",
          "li2 ia li2 ia li2 si7 sng3 siann2-mih8, se3-kan e5 sun5-cheng5 lu2-seng3 moa2-moa2-si7, li2 kho2-pi2 thinn-pinn hit liap8 chhinn, hit liap8 bo5 cheng5 e5 liu5-chhinn."
        ]
      ],
      "篇名": "若無你"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "風毋知影我畏寒，為按怎欲愈吹愈大，你毋知影我心會痛，無講啥物離開我。",
          "hong m7 chai-iann2 goa2 ui3-koann5, ui7 an2-choann2 beh lu2 chhe lu2 toa7, li2 m7 chai-iann2 goa2 sim e7 thiann3, bo5 kong2 siann2-mih8 li7-khui goa2."
        ],
        [
          "若無你來做伴，朋友較濟嘛是孤單，若無你來做伴，事業成功嘛是無較縒。",
          "na7 bo5 li2 lai5 cho3 phoann7, peng5-iu2 khah che7 ma7 si7 kou-toann, na7 bo5 li2 lai5 cho3 phoann7, su7-giap8 seng5-kong ma7 si7 bo5 khah choah8."
        ],
        [
          "若無你來做伴，愛情永遠毋捌我。若無你來做伴，人生只是空白的性命。啊！你佇佗位，敢有聽著我的心聲，啊！光明前途欲等你轉來伴我做伙行。",
          "na7 bo5 li2 lai5 cho3-phoann7, ai3-cheng5 eng2-oan2 m7 bat goa2. na7 bo5 li2 lai5 cho3 phoann7, jin5-seng chi2-si7 khang-peh8 e5 sinn3-mia7. ah! li2 ti7 to2-ui7, kam2 u7 thiann tioh8 goa2 e5 sim-siann, ah! kong-beng5 chian5-tou5 beh tan2 li2 tng2 lai5 phoann7 goa2 cho3-hoe2 kiann5."
        ],
        [
          "風毋知影我畏寒，為按怎欲愈吹愈大，你毋知影我心會痛，無講啥物離開我。",
          "hong m7 chai-iann2 goa2 ui3-koann5, ui7 an2-choann2 beh lu2 chhe lu2 toa7, li2 m7 chai-iann2 goa2 sim e7 thiann3, bo5 kong2 siann2-mih8 li7-khui goa2."
        ],
        [
          "若無你來做伴，朋友較濟嘛是孤單，若無你來做伴，事業成功嘛是無較縒。",
          "na7 bo5 li2 lai5 cho3 phoann7, peng5-iu2 khah che7 ma7 si7 kou-toann, na7 bo5 li2 lai5 cho3 phoann7, su7-giap8 seng5-kong ma7 si7 bo5 khah choah8."
        ],
        [
          "若無你來做伴，愛情永遠毋捌我。若無你來做伴，人生只是空白的性命。啊！你佇佗位，敢有聽著我的心聲，啊！光明前途欲等你轉來伴我做伙行。",
          "na7 bo5 li2 lai5 cho3-phoann7, ai3-cheng5 eng2-oan2 m7 bat goa2. na7 bo5 li2 lai5 cho3 phoann7, jin5-seng chi2-si7 khang-peh8 e5 sinn3-mia7. ah! li2 ti7 to2-ui7, kam2 u7 thiann tioh8 goa2 e5 sim-siann, ah! kong-beng5 chian5-tou5 beh tan2 li2 tng2 lai5 phoann7 goa2 cho3-hoe2 kiann5."
        ]
      ],
      "篇名": "若無你來做伴"
    },
    {
      "作者": "陳百潭",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一時失志毋免怨嘆，一時落魄毋免膽寒，那通失去希望，每日醉茫茫，無魂有體親像秞草人。人生可比是海上的波浪，有時起有時落。好運歹運，總嘛愛照紀綱來行。三分天註定七分靠拍拚，愛拚才會贏。",
          "chit8-si5 sit-chi3 m7 bian2 oan3-than3, chit8-si5 lok8-phek m7 bian2 tam2-han5, na2 thang sit-khi3 hi-bang7, mui2-jit8 chui3 bang5-bang5, bo5 hun5 u7 the2 chhin-chhiunn7 tiu7-chhau2-lang5. jin5-seng kho2-pi2 si7 hai2-siong7 e5 pho-long7, u7 si5 khi2 u7 si5 loh8. ho2 un7 phainn2 un7, chong2 ma7 ai3 chiau3-khi2-kang lai5 kiann5. sann hun7 thinn-chu3-tiann7 chhit hun kho3 phah-piann3, ai3 piann3 chiah e7 iann5."
        ],
        [
          "一時失志毋免怨嘆，一時落魄毋免膽寒，那通失去希望，每日醉茫茫，無魂有體親像秞草人。人生可比是海上的波浪，有時起有時落。好運歹運，總嘛愛照紀綱來行。三分天註定七分靠拍拚，愛拚才會贏。",
          "chit8-si5 sit-chi3 m7 bian2 oan3-than3, chit8-si5 lok8-phek m7 bian2 tam2-han5, na2 thang sit-khi3 hi-bang7, mui2-jit8 chui3 bang5-bang5, bo5 hun5 u7 the2 chhin-chhiunn7 tiu7-chhau2-lang5. jin5-seng kho2-pi2 si7 hai2-siong7 e5 pho-long7, u7 si5 khi2 u7 si5 loh8. ho2 un7 phainn2 un7, chong2 ma7 ai3 chiau3-khi2-kang lai5 kiann5. sann hun7 thinn-chu3-tiann7 chhit hun kho3 phah-piann3, ai3 piann3 chiah e7 iann5."
        ],
        [
          "人生可比是海上的波浪，有時起有時落。好運歹運，總嘛愛照紀綱來行。三分天註定七分靠拍拚，愛拚才會贏。",
          "jin5-seng kho2-pi2 si7 hai2-siong7 e5 pho-long7, u7 si5 khi2 u7 si5 loh8. ho2 un7 phainn2 un7, chong2 ma7 ai3 chiau3-khi2-kang lai5 kiann5. sann hun7 thinn-chu3-tiann7 chhit hun kho3 phah-piann3, ai3 piann3 chiah e7 iann5."
        ]
      ],
      "篇名": "愛拚才會贏"
    },
    {
      "作者": "賴清木",
      "出版年": "0",
      "文類": "流行歌",
      "書寫系統": "漢字",
      "段": [
        [
          "又閣是春天的時陣，百花開甲滿滿是。遠洋的船一隻一隻載甲滿滿倒轉來，阮的心理暗歡喜，目屎毋敢滴落來。",
          "iu7 koh si7 chhun-thinn e5 si5-chun7, pah hoe khui kah moa2-moa2-si7. oan2-iunn5 e5 chun5 chit8 chiah chit8 chiah chai3 kah moa2-moa2 to3-tng2 lai5, goan2 e5 sim-li2 am3 hoann-hi2, bak8-sai2 m7 kann2 tih--loh8-lai5."
        ],
        [
          "一年一擺，一年一擺，咱欲見面。心愛的人，心愛的人，思念你的人。歡喜咱重逢日子，重逢的日子。",
          "chit8 ni5 chit8 pai2, chit8 ni5 chit8 pai2, lan2 beh kinn3-bin7. sim-ai3 e5 lang5, sim-ai3 e5 lang5, su-liam7 li2 e5 lang5. hoann-hi2 lan2 tiong7-hong5 jit8-chi2, tiong7-hong5 e5 jit8-chi2."
        ]
      ],
      "篇名": "重逢日子"
    },
    {
      "作者": "鄭志明",
      "出版年": "0",
      "文類": "流行歌",
      "書寫系統": "漢字",
      "段": [
        [
          "紅塵世間，看不盡的恩恩怨怨。時間的腳步經過即爾濟秋冬，放你放未離，想你想未完，原來愛情是思思念念。",
          "hong5-tin5 se3-kan, khoann3 put-chin7 e5 un-un-oan3-oan3. si5-kan e5 kha-pou7 keng-ke3 chiah-nih che7 chhiu tang, pang3 li2 pang3 be7 li7, siunn7 li2 siunn7 be7 oan5, goan5-lai5 ai3-cheng5 si7 su-su-liam7-liam7."
        ],
        [
          "茫茫人海，看不盡的悲歡離合。癡情的鴛鴦也有分開的一工。偏偏我對你真心毋甘放，雖然愛情並毋是永永遠遠，是毋是重溫舊夢會造成你感情的負擔。",
          "bong5-bong5 jin5-hai2, khoann3 put-chin7 e5 pi-hoan-li7-hap8. chhi-cheng5 e5 oan-iunn ia7 u7 hun-khui e5 chit8 kang. phian-phian goa2 tui3 li2 chin-sim m7 kam pang3, sui-jian5 ai3-cheng5 peng7 m7 si7 eng2-eng2-oan2-oan2, si7 m7 si7 tiong5-un-ku7-bang7 e7 cho7-seng5 li2 kam2-cheng5 e5 hu7-tam."
        ],
        [
          "仝款的笑容已經毋是仝款的人，是毋是重溫舊夢，並毋是你真正的心願，過去的一切只是一場無結局的春夢。",
          "kang5-khoan2 e5 chhio3-iong5 i2-keng m7 si7 kang5-khoan2 e5 lang5, si7 m7 si7 tiong5-un-ku7-bang7, peng7 m7 si7 li2 chin-chiann3 e5 sim-goan7, koe3-khi3 e5 it-chhe3 chi2-si7 chit8 tiunn5 bo5 kiat-kiok8 e5 chhun-bang7."
        ]
      ],
      "篇名": "重溫舊夢"
    }
  ]
}
