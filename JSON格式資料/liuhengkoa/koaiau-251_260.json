{
  "資料": [
    {
      "作者": "進法",
      "出版年": "0",
      "文類": "流行歌",
      "書寫系統": "漢字",
      "段": [
        [
          "莫閣繼續，你佮我到這為止，莫閣提起咱的情失去滋味，所有的快樂到最後只有傷悲，這段情請你就愛放予離，因為愛你，所以我惦惦離開，因為愛你，所以我無消無息，最後的祝福就是成全你佮伊，希望恁過著幸福快樂的日子。",
          "mai3 koh ke3-siok8, li2 kah goa2 kau3 chia ui5-chi2, mai3 koh the5-khi2 lan2 e5 cheng5 sit-khi3 chu-bi7, sou2-u7 e5 khoai3-lok8  choe3-au7 chi2-u7 siong-pi, chit toann7 cheng5 chhiann2 li2 chiu7 ai3 pang3 hou7 li7, in-ui7 ai3 li2, sou2-i2 goa2 tiam7-tiam7 li7-khui, in-ui7 ai3 li2, sou2-i2 goa2 bo5 siau bo5 sit, choe3-au7 e5 chiok-hok chiu7-si7 seng5-choan5 li2 kah i, hi-bong7 lin2 koe3 tioh8 heng7-hok khoai3-lok8 e5 jit8-chi2."
        ],
        [
          "我用平常心看待愛情，付出我的真心，煞予愛情傷我傷深，想欲挽回已無心，繼續做陣無可能。",
          "goa2 eng7 peng5-siong5 sim khoann3-thai7 ai3-cheng5, hu3-chhut goa2 e5 chin-sim, soah hou7 ai3-cheng5 siong7\\ goa2 siunn chhim, siunn7 beh ban2-hoe5 i2 bo5 sim, ke3-siok8 choe3-tin7 bo5 kho2-leng5."
        ],
        [
          "我用平常心看待愛情，付出我的一生，煞予愛情傷我傷深，對你的愛未變形，感情一路無停，請你相信在我心中你永遠是我的感情。",
          "goa2 eng7 peng5-siong5 sim khoann3-thai7 ai3-cheng5, hu3-chhut goa2 e5 it-seng, soah hou7 ai3-cheng5 siong goa2 siunn chhim, tui3 li2 e5 ai3 be7 pian3-heng5, kam2-cheng5 chit8-lou7 bo5-theng5, chhiann2 li2 siong-sin3 chai7 goa2 sim-tiong li2 eng2-oan2 si7 goa2 e5 kam2-cheng5."
        ]
      ],
      "篇名": "平常心看愛情"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "請你毋通講出喙，彼層予人傷心的代誌，必紃的空喙是永遠抹袂平，親像破鏡難重圓，當初是你要求欲煞煞去，如今何必閣再膏膏纏。啊！你你你是算啥物，一句話欲送你，較好的做你去，親像你這款滿滿是。",
          "chhiann2 li2 m7 thang kong2 chhut chhui3, hit chan5 hou7 lang5 siong-sim e5 tai7-chi3, pit-sun5 e5 khang-chhui3 si7 eng2-oan2 boah boe7 penn5, chhin-chhiunn7 phoa3 kiann3 lan5 tiong5 inn5, tong-chhou si7 li2 iau-kiu5 beh soah-soah--khi3, ju5-kim ho5-pit koh chai3 ko-ko-tinn5. ah! li2 li2 li2 si7 sng3 sann2-mih8, chit8 ku3 oe7 beh sang3 li2, khah ho2 e5 cho3 li2 khi3, chhin-chhiunn7 li2 chit khoan2 moa2-moa2-si7."
        ],
        [
          "請你毋通講出喙，彼層予人傷心的代誌，必紃的空喙是永遠抹袂平，親像破鏡難重圓，當初是你要求欲煞煞去，如今何必閣再膏膏纏。啊！你你你是算啥物，一句話欲送你，較好的做你去，親像你這款滿滿是。",
          "chhiann2 li2 m7 thang kong2 chhut chhui3, hit chan5 hou7 lang5 siong-sim e5 tai7-chi3, pit-sun5 e5 khang-chhui3 si7 eng2-oan2 boah boe7 penn5, chhin-chhiunn7 phoa3 kiann3 lan5 tiong5 inn5,"
        ],
        [
          "當初是你要求欲煞煞去，如今何必閣再膏膏纏。啊！你你你是算啥物，一句話欲送你，較好的做你去，親像你這款滿滿是。",
          "tong-chhou si7 li2 iau-kiu5 beh soah-soah--khi3, ju5-kim ho5-pit koh chai3 ko-ko-tinn5. ah! li2 li2 li2 si7 sng3 sann2-mih8, chit8 ku3 oe7 beh sang3 li2, khah ho2 e5 cho3 li2 khi3, chhin-chhiunn7 li2 chit khoan2 moa2-moa2-si7."
        ]
      ],
      "篇名": "必紃的空喙"
    },
    {
      "作者": "黃敏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "今夜的咖啡帶苦味，較苦一杯閣一杯，窗外的雨水落袂離，滴落我心肝底，過去的過去，我並無反悔，纏綿的情景在我腦海徘徊徘徊，今夜的歌聲帶稀微，唱出著離別說再會，咱兩人無緣的情份永遠也不再回。",
          "kim-ia7 e5 ka-pi toa3 khou2-bi7, khah khou2 chit8 poe koh chit8 poe, thang-goa7 e5 hou7-chui2 loh8 boe7 li7, tih loh8 goa2 sim-koann te2, koe3-khi3 e5 koe3-khi3, goa2 peng7 bo5 hoan2-hoe2, tinn5-mi5 e5 cheng5-keng2 chai7 goa2 nau2-hai2 pai5-hoe5 pai5-hoe5, kim-ia7 e5 koa-siann toa3 hi-bi5, chhiunn3 chhut tioh8 li7-piat8 soat chai3-hoe7, lan2 nng7 lang5 bo5 ian5 e5 cheng5-hun7 eng2-oan2 ia7 put-chai3 hoe5."
        ],
        [
          "今夜的咖啡帶苦味，較苦一杯閣一杯，窗外的雨水落袂離，滴落我心肝底，過去的過去，我並無反悔，纏綿的情景在我腦海徘徊徘徊，今夜的歌聲帶稀微，唱出著離別說再會，咱兩人無緣的情份永遠也不再回。",
          "kim-ia7 e5 ka-pi toa3 khou2-bi7, khah khou2 chit8 poe koh chit8 poe, thang-goa7 e5 hou7-chui2 loh8 boe7 li7, tih loh8 goa2 sim-koann te2, koe3-khi3 e5 koe3-khi3, goa2 peng7 bo5 hoan2-hoe2, tinn5-mi5 e5 cheng5-keng2 chai7 goa2 nau2-hai2 pai5-hoe5 pai5-hoe5, kim-ia7 e5 koa-siann toa3 hi-bi5, chhiunn3 chhut tioh8 li7-piat8 soat chai3-hoe7, lan2 nng7 lang5 bo5 ian5 e5 cheng5-hun7 eng2-oan2 ia7 put-chai3 hoe5."
        ],
        [
          "過去的過去，我並無反悔，纏綿的情景在我腦海徘徊徘徊，今夜的歌聲帶稀微，唱出著離別說再會，咱兩人無緣的情份永遠也不再回。",
          "koe3-khi3 e5 koe3-khi3, goa2 peng7 bo5 hoan2-hoe2, tinn5-mi5 e5 cheng5-keng2 chai7 goa2 nau2-hai2 pai5-hoe5 pai5-hoe5, kim-ia7 e5 koa-siann toa3 hi-bi5, chhiunn3 chhut tioh8 li7-piat8 soat chai3-hoe7, lan2 nng7 lang5 bo5 ian5 e5 cheng5-hun7 eng2-oan2 ia7 put-chai3 hoe5."
        ],
        [
          "咱兩人無緣的情份永遠也不再回，咱兩人無緣的情份永遠也不再回，咱兩人無緣的情份永遠也不再回。",
          "lan2 nng7 lang5 bo5 ian5 e5 cheng5-hun7 eng2-oan2 ia7 put-chai3 hoe5, lan2 nng7 lang5 bo5 ian5 e5 cheng5-hun7 eng2-oan2 ia7 put-chai3 hoe5, lan2 nng7 lang5 bo5 ian5 e5 cheng5-hun7 eng2-oan2 ia7 put-chai3 hoe5."
        ]
      ],
      "篇名": "未了情"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "遙遠的路愈行愈苦，為何感情來淪落這个地步，天涯茫茫赫大，佗位才是我的永遠閃避的場所，啊！怪我當初糊裡糊塗，造成今日難彌補，花謝落塗，無人肯來看顧，只有是抱著受傷的心情，行向著毋知未來的路途。",
          "iau5-oan2 e5 lou7 lu2 kiann5 lu2 khou2, ui7-ho5 kam2-cheng5 lai5 lun5-loh8 chit e5 te7-pou7, thian-gai5 bong5-bong5 hiah toa7, to2-ui7 chiah si7 goa2 e5 eng2-oan2 siam2-phiah e5 tiunn5-sou2, ah! koai3 goa2 tong-chhou hou5-li2 hou5-tou5, cho7-seng5 kim-jit8 lan7 mi5-pou2, hoe sia7 loh8 thou5, bo5 lang5 kheng2 lai5 khoann3-kou3, chi2-u7 si7 phau7 tioh8 siu7-siong e5 sim-cheng5, kiann5 hiong3 tioh8 m7 chai bi7-lai5 e5 lou7-tou5."
        ],
        [
          "遙遠的路愈行愈苦，為何感情來淪落這个地步，天涯茫茫赫大，佗位才是我的永遠閃避的場所，啊！怪我當初糊裡糊塗，造成今日難彌補，花謝落塗，無人肯來看顧，只有是抱著受傷的心情，行向著毋知未來的路途。",
          "iau5-oan2 e5 lou7 lu2 kiann5 lu2 khou2, ui7-ho5 kam2-cheng5 lai5 lun5-loh8 chit e5 te7-pou7, thian-gai5 bong5-bong5 hiah toa7, to2-ui7 chiah si7 goa2 e5 eng2-oan2 siam2-phiah e5 tiunn5-sou2, ah! koai3 goa2 tong-chhou hou5-li2 hou5-tou5, cho7-seng5 kim-jit8 lan7 mi5-pou2, hoe sia7 loh8 thou5, bo5 lang5 kheng2 lai5 khoann3-kou3, chi2-u7 si7 phau7 tioh8 siu7-siong e5 sim-cheng5, kiann5 hiong3 tioh8 m7 chai bi7-lai5 e5 lou7-tou5."
        ],
        [
          "啊！怪我當初糊裡糊塗，造成今日難彌補，花謝落塗，無人肯來看顧，只有是抱著受傷的心情，行向著毋知未來的路途。",
          "ah! koai3 goa2 tong-chhou hou5-li2-hou5-tou5, cho7-seng5 kim-jit8 lan7 mi5-pou2, hoe sia7 loh8 thou5, bo5 lang5 kheng2 lai5 khoann3-kou3, chi2-u7 si7 phau7 tioh8 siu7-siong e5 sim-cheng5, kiann5 hiong3 tioh8 m7 chai bi7-lai5 e5 lou7-tou5."
        ]
      ],
      "篇名": "未來的路"
    },
    {
      "作者": "張勇強",
      "出版年": "0",
      "文類": "流行歌",
      "書寫系統": "漢字",
      "段": [
        [
          "明知這是一齣苦戲，一齣演未落去的戲，明明知影咱有緣無份，偏偏毋願離。",
          "beng5-chai che si7 chit8 chhut khou2-hi3, chit8 chhut ian2 be7 loh8--khi3 e5 hi3, beng5-beng5 chai-iann2 lan2 u7 ian5 bo5 hun7, phian-phian m7 goan7 li7."
        ],
        [
          "明知這是一條絕路，一條袂當回頭的路，捀著燒酒雄雄啉落去，已經毋知滋味。",
          "beng5-chai che si7 chit8 tiau5 choat8-lou7, chit8 tiau5 boe7 tang3 hoe5-thau5 e5 lou7, phang5 tioh8 sio-chiu2 hiong5-hiong5 lim--loh8-khi3, i2-keng m7 chai chu-bi7."
        ],
        [
          "啊！請你請你倒轉去，酒醉請你免掛意，你對阮的情不過是暫時，酒醉夢也醒，啊！請你請你倒轉去，轉去你心愛的身邊，若親像露水的愛情，你我總是愛覺醒。",
          "ah! chhiann2 li2 chhiann2 li2 to3-tng2--khi3, chiu2-chui3 chhiann2 li2 bian2 khoa3-i3, li2 tui3 gun2 e5 cheng5 put-ko3 si7 chiam7-si5, chiu2-chui3 bang7 ia7 chhinn2, ah! chhiann2 li2 chhiann2 li2 to3-tng2--khi3, tng2 khi3 li2 sim-ai3 e5 sin-pinn, na7 chhin-chhiunn7 lou7-chui2 e5 ai3-cheng5, li2 goa2 chong2-si7 ai3 kak-chhenn2."
        ]
      ],
      "篇名": "袂當回頭的路"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "人生可比是演一齣戲，到底欲演如何是屆在你，成功當然些真歡喜，失敗嘛無啥通稀微，做一个正港的男兒，應該有相當的準備，毋管苦抑甜，是快樂抑傷悲，攏愛有接受的勇氣，認真演這齣戲，袂當予你來NG。",
          "jin5-seng kho2-pi2 si7 ian2 chit8 chhut hi3, tau3-te2 beh ian2 ju5-ho5 si7 kai3 chai7 li2, seng5-kong tong-jian5 se chin hoann-hi2, sit-pai7 ma7 bo5 siann2 thang hi-bi5, choe3 chit8 e5 chiann3-kang2 e5 lam5-ji5, eng-kai u7 siong-tong e5 chun2-pi7, m7 koan2 khou2 iah8 tinn, si7 khoai3-lok8 iah8 siong-pi, long2 ai3 u7 chiap-siu7 e5 iong2-khi3, jin7-chin ian2 chit chhut hi3, boe7 tang3 hou7 li2 lai5 NG."
        ],
        [
          "人生可比是演一齣戲，到底欲演如何是屆在你，成功當然些真歡喜，失敗嘛無啥通稀微，做一个正港的男兒，應該有相當的準備，毋管苦抑甜，是快樂抑傷悲，攏愛有接受的勇氣，認真演這齣戲，袂當予你來NG。",
          "jin5-seng kho2-pi2 si7 ian2 chit8 chhut hi3, tau3-te2 beh ian2 ju5-ho5 si7 kai3 chai7 li2, seng5-kong tong-jian5 se chin hoann-hi2, sit-pai7 ma7 bo5 siann2 thang hi-bi5, choe3 chit8 e5 chiann3-kang2 e5 lam5-ji5, eng-kai u7 siong-tong e5 chun2-pi7, m7 koan2 khou2 iah8 tinn, si7 khoai3-lok8 iah8 siong-pi, long2 ai3 u7 chiap-siu7 e5 iong2-khi3, jin7-chin ian2 chit chhut hi3, boe7 tang3 hou7 li2 lai5 NG."
        ],
        [
          "做一个正港的男兒，應該有相當的準備，毋管苦抑甜，是快樂抑傷悲，攏愛有接受的勇氣，認真演這齣戲，袂當予你來NG。",
          "choe3 chit8 e5 chiann3-kang2 e5 lam5-ji5, eng-kai u7 siong-tong e5 chun2-pi7, m7 koan2 khou2 iah8 tinn, si7 khoai3-lok8 iah8 siong-pi, long2 ai3 u7 chiap-siu7 e5 iong2-khi3, jin7-chin ian2 chit chhut hi3, boe7 tang3 hou7 li2 lai5 NG."
        ]
      ],
      "篇名": "正港的男兒"
    },
    {
      "作者": "無",
      "出版年": "1950",
      "文類": "流行歌",
      "書寫系統": "漢字",
      "段": [
        [
          "爸母貪著金手指，貪著台幣即濟錢，將阮身軀賣出去，予人做著七桃物，母啊喂愛錢無想著女兒。",
          "pe7-bu2 tham tioh8 kim chhiu2-chi2, tham tioh8 tai5-pe3 chiah che7 chinn5, chiong goan2 seng-khu be7 chhut--khi3, hou7 lang5 choe3 tioh8 thit-tho5 mih8, bu2-a3-ui3 ai3 chinn5 bo5 siunn7 tioh8 li2-ji5."
        ],
        [
          "世人毋知阮心性，歡喜金鍊掛胸前，雖是榮華啥路用，毋是永遠真愛情，母也喂愛錢無想囝一生。",
          "se3-jin5 m7 chai goan2 sim-seng3, hoann-hi2 kim-lian7 koa3 heng-cheng5, sui si7 eng5-hoa5 siann2 lou7-eng7, m7 si7 eng2-oan2 chin ai3-cheng5, bu2-ia7-oe7 ai3 chinn5 bo5 siunn7 kiann2 it-seng."
        ],
        [
          "每日出門三輦車，坐來坐去毋免行，外觀看著真好命，心肝像佇枉死城，母也喂愛錢無想囝名聲。",
          "mui2-jit8 chhut-mng5 sann-lian2-chhia, che7 lai5 che7 khi3 m7 bian2 kiann5, goa7-koan khoann3 tioh8 chin ho2 mia7, sim-koann chhiunn7 ti7 ong2-si2 siann5, bu2-ia7-oe7 ai3 chinn5 bo5 siunn7 kiann2 mia5-siann."
        ]
      ],
      "篇名": "母也喂"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "媽媽的目屎滴滴攏是愛，有時流落來，有時吞腹內。歡喜也目屎，艱苦也目屎，歡喜咱成功，艱苦咱失敗。老母疼囝是天安排，毋通當做老母是奴才，你若失去了母愛，親像孤帆拄風颱。",
          "ma-ma e5 bak8-sai2 tih-tih long2 si7 ai3, u7 si5 lau5--loh8-lai5, u7 si5 thun pak-lai7. hoann-hi2 ia7 bak8-sai2, kan-khou2 ia7 bak8-sai2, hoann-hi2 lan2 seng5-kong, kan-khou2 lan2 sit-pai7. lau7-bu2 thiann3 kiann2 si7 thinn an-pai5, m7 thang tong3-cho3 lau7-bu2 si7 lou5-chai5, li2 na7 sit-khi3 liau2 bu2 ai3, chhin-chhiunn7 kou-phang5 tu2 hong-thai."
        ],
        [
          "媽媽的心內點點是關懷，愛心如流水親情像大海，老母疼囝是天安排，毋通當做老母是奴才，你若失去了母愛，親像孤帆拄風颱，媽媽的心內點點是關懷，愛心如流水親情像大海，親情像大海親情像大海。",
          "ma-ma e5 sim-lai7 tiam2-tiam2 si7 koan-hoai5, ai3-sim ju5 lau5-chui2 chhin-cheng5 chhiunn7 toa7-hai2, lau7-bu2 thiann3-kiann2 si7 thinn an-pai5, m7 thang tong3-cho3 lau7-bu2 si7 lou5-chai5, li2 na7 sit-khi3 liau2 bu2 ai3, chhin-chhiunn7 kou-phang5 tu2 hong-thai, ma-ma e5 sim-lai7 tiam2-tiam2 si7 koan-hoai5, ai3-sim ju5 lau5-chui2 chhin-cheng5 chhiunn7 toa7-hai2, chhin-cheng5 chhiunn7 toa7-hai2 chhin-cheng5 chhiunn7 toa7-hai2."
        ]
      ],
      "篇名": "母親"
    },
    {
      "作者": "王文德",
      "出版年": "0",
      "文類": "流行歌",
      "書寫系統": "漢字",
      "段": [
        [
          "母親是山，母親是海，母親是河，母親的名叫臺灣。",
          "bo2-chhin si7 soann, bo2-chhin si7 hai2, bo2-chhin si7 ho5, bo2-chhin e5 mia5 kio3 Tai5-oan5."
        ],
        [
          "母親是良知，母親是正義，母親是你咱的春天，兩千萬粒的蕃薯囝，毋敢叫出母親的名。",
          "bo2-chhin si7 liong5-ti, bo2-chhin si7 cheng3-gi7, bo2-chhin si7 li2 lan2 e5 chhun-thinn, nng7-chheng-ban7 liap8 e5 han-chi5 kiann2, m7 kann2 kio3 chhut bo2-chhin e5 mia5."
        ],
        [
          "臺灣敢是赫歹聽，想著心寒起畏寒，兩千萬粒的蕃薯囝，毋敢叫出母親的名。",
          "Tai5-oan5 kann2 si7 hiah phainn2-thiann, siunn7 tioh8 sim-han5 khi2 ui3-koann5, nng7-chheng-ban7 liap8 e5 han-chi5 kiann2, m7 kann2 kio3 chhut bo2-chhin e5 mia5."
        ],
        [
          "親像啞口硩死囝，予人心凝捶心肝，兩千萬粒的蕃薯囝，毋通惦惦毋出聲，勇敢叫出母親的名，臺灣啊！ 臺灣啊！你是母親的名。",
          "chhin-chhiunn7 e2-kau2 teh-si2 kiann2, hou7 lang5 sim geng5 tui5 sim-koann, nng7-chheng-ban7 liap8 e5 han-chi5 kiann2, m7 thang tiam7-tiam7 m7 chhut-siann, iong2-kam2 kio3 chhut bo2-chhin e5 mia5, Tai5-oan5 ah! Tai5-oan5 ah! li2 si7 bo2-chhin e5 mia5."
        ]
      ],
      "篇名": "母親的名叫 臺灣"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "猶原是風微微，吹來透阮心肝的暗暝，也會記彼當時，雖然風寒有你踮身邊，永遠袂當做到親像你，人踮這山看過彼山去，講過的話當做袂記，閣叫阮毋通靠自己。永遠袂當做到親像你，這世人註定愛傷心，欲叫阮閣去佗位，等待阮的春天。",
          "iu5-goan5 si7 hong bi5-bi5, chhe lai5 thau3 goan2 sim-koann e5 am3-mi5, ia7 e7 ki3 hit tong-si5, sui-jian5 hong-koann5 u7 li2 tiam3 sin-pinn, eng2-oan2 boe7 tang3 cho3 kau3 chhin-chhiunn7 li2, lang5 tiam3 chit soann khoann3 ke3 hit soann khi3, kong2 koe3 e5 oe7 tong3-cho3 be7 ki3, koh kio3 goan2 m7 thang kho3 chu7-ki2. eng2-oan2 boe7 tang3 cho3 kau3 chhin-chhiunn7 li2, chit-si3-lang5 chu3-tiann7 ai3 siong-sim, beh kio3 goan2 koh khi3 to2-ui7, tan2-thai7 goan2 e5 chhun-thinn."
        ],
        [
          "永遠袂當做到親像你，人踮這山看過彼山去，講過的話當做袂記，閣叫阮毋通靠自己。永遠袂當做到親像你，這世人註定愛傷心，欲叫阮閣去佗位，等待阮的春天。",
          "eng2-oan2 boe7 tang3 cho3 kau3 chhin-chhiunn7 li2, lang5 tiam3 chit soann khoann3 ke3 hit soann khi3, kong2 koe3 e5 oe7 tong3-cho3 be7 ki3, koh kio3 goan2 m7 thang kho3 chu7-ki2. eng2-oan2 boe7 tang3 cho3 kau3 chhin-chhiunn7 li2, chit-si3-lang5 chu3-tiann7 ai3 siong-sim, beh kio3 goan2 koh khi3 to2-ui7, tan2-thai7 goan2 e5 chhun-thinn."
        ],
        [
          "猶原是風微微，吹來透阮心肝的暗暝，也會記彼當時，雖然風寒有你踮身邊，永遠袂當做到親像你，人踮這山看過彼山去，講過的話當做袂記，閣叫阮毋通靠自己。永遠袂當做到親像你，這世人註定愛傷心，欲叫阮閣去佗位，等待阮的春天。",
          "iu5-goan5 si7 hong bi5-bi5, chhe lai5 thau3 goan2 sim-koann e5 am3-mi5, ia7 e7 ki3 hit tong-si5, sui-jian5 hong-koann5 u7 li2 tiam3 sin-pinn, eng2-oan2 boe7 tang3 cho3 kau3 chhin-chhiunn7 li2, lang5 tiam3 chit soann khoann3 ke3 hit soann khi3, kong2 koe3 e5 oe7 tong3-cho3 be7 ki3, koh kio3 goan2 m7 thang kho3 chu7-ki2. eng2-oan2 boe7 tang3 cho3 kau3 chhin-chhiunn7 li2, chit-si3-lang5 chu3-tiann7 ai3 siong-sim, beh kio3 goan2 koh khi3 to2-ui7, tan2-thai7 goan2 e5 chhun-thinn."
        ],
        [
          "永遠袂當做到親像你，人踮這山看過彼山去，講過的話當做袂記，閣叫阮毋通靠自己。永遠袂當做到親像你，這世人註定愛傷心，欲叫阮閣去佗位，等待阮的春天。欲叫阮閣去佗位，等待阮的春天",
          "eng2-oan2 boe7 tang3 cho3 kau3 chhin-chhiunn7 li2, lang5 tiam3 chit soann khoann3 ke3 hit soann khi3, kong2 koe3 e5 oe7 tong3-cho3 be7 ki3, koh kio3 goan2 m7 thang kho3 chu7-ki2. eng2-oan2 boe7 tang3 cho3 kau3 chhin-chhiunn7 li2, chit-si3-lang5 chu3-tiann7 ai3 siong-sim, beh kio3 goan2 koh khi3 to2-ui7, tan2-thai7 goan2 e5 chhun-thinn. beh kio3 goan2 koh khi3 to2-ui7, tan2-thai7 goan2 e5 chhun-thinn."
        ]
      ],
      "篇名": "永遠袂當親像汝"
    }
  ]
}
