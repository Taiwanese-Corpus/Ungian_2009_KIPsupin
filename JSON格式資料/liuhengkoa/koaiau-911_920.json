{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "陣陣冷風吹胸前，拍醒我寂寞的心。想起破碎彼段情，愈想心愈凝。過去你有表明，愛我是真心，因何變無親。雖然阮是薄命女性，佮人無親像，阮嘛有血有目屎需要真愛情，世間女性仝款心情，望你來關心。",
          "chun7-chun7 leng2-hong chhoe heng-cheng5, phah-chhinn2 goa2 chek8-bok8 e5 sim. siunn7-khi2 phoa3-chhui3 hit toann7 cheng5, lu2 siunn7 sim lu2 geng5. koe3-khi3 li2 u7 piau2-beng5, ai3 goa2 si7 chin-sim, in-ho5 pian3 bo5 chhin. sui-jian5 goan2 si7 pok8-beng7 li2-seng3, kah lang5 bo5 chhin-chhiunn7, goan2 ma7 u7 huih u7 bak8-sai2 su-iau3 chin ai3-cheng5, se3-kan li2-seng3 kang5-khoan2 sim-cheng5, bang7 li2 lai5 koan-sim."
        ],
        [
          "夜半暗淡的路燈，照著我寂寞的心。雙人離開愈遠，思念也愈深。如今變成失群鳥隻，真不幸何處尋光明。愛情若是無堅定，耽誤著一生。你若對阮有真情，阮嘛敢犧牲。做著男性著愛正經，予阮會信任。",
          "ia7-poann3 am3-tam7 e5 lou7-teng, chio3 tioh8 goa2 chek8-bok8 e5 sim. siang-lin5 li7-khui lu2 hng7, su-liam7 ia7 lu2 chhim. ju5-kim pian3-seng5 sit kun5 chiau2-chiah, chin put-heng7 ho5-chhu3 chhoe7 kong-beng5. ai3-cheng5 na7 si7 bo5 kian-teng7, tam-gou7 tioh8 it-seng. li2 na7 tui3 goan2 u7 chin-cheng5, goan2 ma7 kam2 hi-seng. choe3 tioh8 lam5-seng3 tioh8 ai3 cheng3-keng, hou7 gun2 e7 sin3-jim7."
        ],
        [
          "陣陣冷風吹胸前，拍醒我寂寞的心。想起破碎彼段情，愈想心愈凝。過去你有表明，愛我是真心，因何變無親。雖然阮是薄命女性，佮人無親像，阮嘛有血有目屎需要真愛情，世間女性仝款心情，望你來關心。",
          "chun7-chun7 leng2-hong chhoe heng-cheng5, phah-chhinn2 goa2 chek8-bok8 e5 sim. siunn7-khi2 phoa3-chhui3 hit toann7 cheng5, lu2 siunn7 sim lu2 geng5. koe3-khi3 li2 u7 piau2-beng5, ai3 goa2 si7 chin-sim, in-ho5 pian3 bo5 chhin. sui-jian5 goan2 si7 pok8-beng7 li2-seng3, kah lang5 bo5 chhin-chhiunn7, goan2 ma7 u7 huih u7 bak8-sai2 su-iau3 chin ai3-cheng5, se3-kan li2-seng3 kang5-khoan2 sim-cheng5, bang7 li2 lai5 koan-sim."
        ]
      ],
      "篇名": "望你來關心"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我真毋甘心看你閣再墜落去，才來講你幾句，也是為著你，你攏毋知我滿腹心意，枉費咱兩人的友誼。你若是毋知通覺醒，你的人生活得啥意義？望你聽我勸，為著你前途，毋通閣再做糊塗。",
          "goa2 chin m7 kam-sim khoann3 li2 koh chai3 tui7--loh8-khi3, chiah lai5 kong2 li2 kui2 ku3, ia7 si7 ui7 tioh8 li2, li2 long2 m7 chai goa2 moa2-pak sim-i3, ong2-hui3 lan2 nng7 lang5 e5 iu2-gi7. li2 na7 si7 m7 chai thang kak-chhinn2, li2 e5 jin5-seng oah8 tit siann2 i3-gi7? bang7 li2 thiann goa2 khng3, ui7 tioh8 li2 chian5-tou5, m7 thang koh chai3 choe3 hou5-tou5."
        ],
        [
          "我真毋甘心看你閣再墜落去，才來講你幾句，也是為著你，你攏毋知我滿腹心意，枉費咱兩人的友誼。你若是毋知通覺醒，你的人生活得啥意義？望你聽我勸，為著你前途，毋通閣再做糊塗。",
          "goa2 chin m7 kam-sim khoann3 li2 koh chai3 tui7--loh8-khi3, chiah lai5 kong2 li2 kui2 ku3, ia7 si7 ui7 tioh8 li2, li2 long2 m7 chai goa2 moa2-pak sim-i3, ong2-hui3 lan2 nng7 lang5 e5 iu2-gi7. li2 na7 si7 m7 chai thang kak-chhinn2, li2 e5 jin5-seng oah8 tit siann2 i3-gi7? bang7 li2 thiann goa2 khng3, ui7 tioh8 li2 chian5-tou5, m7 thang koh chai3 choe3 hou5-tou5."
        ]
      ],
      "篇名": "望你聽我勸"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "愛著愛徹底，永遠無反悔，只是為你這句話，我總是一暝又一暝可比犀牛底望月。望呀望等呀等，無疑你親像斷線的風吹，有去無回，叫阮欲去佗位尋，啊！我敢應該應該忍著滿腹的心火，為愛來犧牲犧牲一切。",
          "ai3 tioh8 ai3 thiat-te2, eng2-oan2 bo5 hoan2-hoe2, chi2-si7 ui7 li2 chit ku3 oe7, goa2 chong2-si7 chit8 me5 iu7 chit8 me5 kho2-pi2 sai-gu5 teh bang7 goeh8. bang7 ia bang7 tan2 ia tan2, bo5-gi5 li2 chhin-chhiunn7 tng7-soann3 e5 hong-chhoe, u7 khi3 bo5 hoe5, kio3 goan2 beh khi3 to2-ui7 chhoe7, ah! goa2 kam2 eng-kai eng-kai lun2 tioh8 moa2-pak e5 sim-hoe2, ui7 ai3 lai5 hi-seng hi-seng it-chhe3."
        ],
        [
          "愛著愛徹底，永遠無反悔，只是為你這句話，我總是一年又一年可比犀牛底望月。望呀望等呀等，無疑你親像斷線的風吹，天邊海角何時會得再相會？啊！我敢應該應該抱著滿腹的情火，為愛來犧牲犧牲透底。",
          "ai3 tioh8 ai3 thiat-te2, eng2-oan2 bo5 hoan2-hoe2, chi2-si7 ui7 li2 chit ku3 oe7, goa2 chong2-si7 chit8 ni5 iu7 chit8 ni5 kho2-pi2 sai-gu5 teh bang7 goeh8. bang7 ia bang7 tan2 ia tan2, bo5-gi5 li2 chhin-chhiunn7 tng7-soann3 e5 hong-chhoe, thinn-pinn hai2-kak ho5-si5 e7-tit chai3 siong-hoe7? ah! goa2 kam2 eng-kai eng-kai phau7 tioh8 moa2-pak e5 cheng5-hoe2, ui7 ai3 lai5 hi-seng hi-seng thau3-toe2."
        ]
      ],
      "篇名": "望呀望！等呀等"
    },
    {
      "作者": "李臨秋",
      "出版年": "1933",
      "文類": "流行歌",
      "書寫系統": "漢字",
      "段": [
        [
          "孤夜無伴守燈下，清風對面吹，十七八歲未出嫁，看著少年家，果然標緻面肉白，誰家人子弟？想欲問伊驚歹勢，心內彈琵琶。",
          "kou ia7 bo5 phoann7 siu2 teng e7, chheng-hong tui3 bin7 chhe, chap8 chhit poeh he3 boe7 chhut-ke3, khoann3 tioh8 siau3-lian5-ke, ko2-jian5 phiau-ti3 bin7 bah peh8, siang2 ka lang5 chu2-te7? siunn7 beh mng7 i kiann phainn2-si3, sim-lai7 toann5 pi5-pe5."
        ],
        [
          "想欲郎君做翁婿，意愛在心內，等待何時君來採，青春花當開，聽看外面有人來，開門共看覓，月娘笑阮戇大呆，予風騙毋知。",
          "siunn7 beh long5-kun choe3 ang-sai3, i3-ai3 chai7 sim-lai7, tan2-thai7 ho5-si5 kun lai5 chhai2, chheng-chhun hoe tng-khai, thiann khoann3 goa7-bin7 u7 lang5 lai5, khui-mng5 ka7 khoann3-mai7, goeh8-niu5 chhio3 goan2 gong7-toa7-tai, hou7 hong phian3 m7 chai."
        ],
        [
          "想欲郎君做翁婿，意愛在心內，等待何時君來採，青春花當開，聽看外面有人來，開門共看覓，月娘笑阮戇大呆，予風騙毋知。",
          "siunn7 beh long5-kun choe3 ang-sai3, i3-ai3 chai7 sim-lai7, tan2-thai7 ho5-si5 kun lai5 chhai2, chheng-chhun hoe tng-khai, thiann khoann3 goa7-bin7 u7 lang5 lai5, khui-mng5 ka7 khoann3-mai7, goeh8-niu5 chhio3 goan2 gong7-toa7-tai, hou7 hong phian3 m7 chai."
        ]
      ],
      "篇名": "望春風"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "思念我君坐在窗，東邊月娘紅。春風吹來阮一人，袂得照希望。離開即久的臺灣，無想咱鄉村。家內又閣即爾散，啥人袂怨嘆。",
          "su-liam7 goa2 kun che7 chai7 thang, tang-pinn goeh8-niu5 ang5. chhun-hong chhoe lai5 gun2 chit8 lang5, boe7-tit chiau3 hi-bong7. li7-khui chiah ku2 e5 Tai5-oan5, bo5 siunn7 lan2 hiong-chhoan. ke-lai7 iu7 koh chiah-nih san3, siann2 lang5 boe7 oan3-than3."
        ],
        [
          "離開比水流較遠，放阮佇田庄，佮囝一日食一頓，消瘦面青黃。囝若哭欲鳥梨糖，一暝哭甲光，我君是你失拍算，怎樣去赫遠。",
          "li7-khui pi2 chui2-liu5 khah hng7, pang3 goan2 ti7 chhan5-chng, kah kiann2 chit8 jit8 chiah8 chit8 tng3, siau-san2 bin7 chhinn-ng5. kiann2 na7 khau3 beh chiau2-lai5-thng5, chit8 me5 khau3 kah kng, goa2 kun si7 li2 sit phah-sng3, chainn2-iunn7 khi3 hiah hng7."
        ],
        [
          "看見水底的鴛鴦，加添阮憂愁。目屎那流又那想，袂得轉家鄉。囝若哭枵又無飯，代用蕃薯湯，想欲做工腳手軟，啥人袂心痠。",
          "khoann3-kinn3 chui2-te2 e5 oan-iunn, ka-thiam goan2 iu-chhiu5. bak8-sai2 na2 lau5 iu7 na2 siunn7, boe7-tit tng2 ka-hiong. kiann2 na7 khau3 iau iu7 bo5 png7, tai7-iong7 han-chi5-thng, siunn7 beh choe3 kang kha-chhiu2 nng2, siann2 lang5 boe7 sim-sng."
        ]
      ],
      "篇名": "望郎早歸"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "滕酒一杯我心後悔，那會為情即狼狽，喚也喚不回。心也心難過，望酒解脫所有問題。抱恨啊！抱恨啊！薄情的對我溫度漸漸退。怨嘆啊！怨嘆啊！無坦白。過去一切全是假。啊！借一句無賜配著愛扯，是勉強推辭的話。",
          "thin5 chiu2 chit8 poe goa2 sim hio7-hoe2, na2 e7 ui7 cheng5 chiah liong5-poe7, hoan3 ia7 hoan3 put hoe5. sim iah sim lan5-koe3, bang7 chiu2 kai2-thoat sou2-u7 bun7-te5. phau7 hin7--ah! phau7 hin7--ah! pok8-cheng5 e5 tui3 goa2 un-tou7 chiam7-chiam7 the3. oan3-than3--ah! oan3-than3--ah! bo5 than2-pek8. koe3-khi3 it-chhe3 choan5 si7 ke2. ah! chioh chit8 ku3 bo5 su3-phoe3 tioh8 ai3 chhe2, si7 bian2-kiong2 the-si5 e5 oe7."
        ],
        [
          "滕酒一杯我心後悔，那會為情即狼狽，喚也喚不回。心也心難過，望酒解脫所有問題。抱恨啊！抱恨啊！薄情的對我溫度漸漸退。怨嘆啊！怨嘆啊！無坦白。過去一切全是假。啊！借一句無賜配著愛扯，是勉強推辭的話。",
          "thin5 chiu2 chit8 poe goa2 sim hio7-hoe2, na2 e7 ui7 cheng5 chiah liong5-poe7, hoan3 ia7 hoan3 put hoe5. sim iah sim lan5-koe3, bang7 chiu2 kai2-thoat sou2-u7 bun7-te5. phau7 hin7--ah! phau7 hin7--ah! pok8-cheng5 e5 tui3 goa2 un-tou7 chiam7-chiam7 the3. oan3-than3--ah! oan3-than3--ah! bo5 than2-pek8. koe3-khi3 it-chhe3 choan5 si7 ke2. ah! chioh chit8 ku3 bo5 su3-phoe3 tioh8 ai3 chhe2, si7 bian2-kiong2 the-si5 e5 oe7."
        ],
        [
          "抱恨啊！抱恨啊！薄情的對我溫度漸漸退。怨嘆啊！怨嘆啊！無坦白。過去一切全是假。啊！借一句無賜配著愛扯，是勉強推辭的話。",
          "phau7 hin7--ah! phau7 hin7--ah! pok8-cheng5 e5 tui3 goa2 un-tou7 chiam7-chiam7 the3. oan3-than3--ah! oan3-than3--ah! bo5 than2-pek8. koe3-khi3 it-chhe3 choan5 si7 ke2. ah! chioh chit8 ku3 bo5 su3-phoe3 tioh8 ai3 chhe2, si7 bian2-kiong2 the-si5 e5 oe7."
        ]
      ],
      "篇名": "望酒解脫一切"
    },
    {
      "作者": "無",
      "出版年": "1972",
      "文類": "流行歌",
      "書寫系統": "漢字",
      "段": [
        [
          "稀微無伴暗暗哮，想起當初快樂來自由，啊！今日那這款，欲怎樣啊！暝日為君仔心憂憂。",
          "hi-bi5 bo5 phoann7 am3-am3 hau2, siunn7-khi2 tong-chhou khoai3-lok8 lai5 chu7-iu5, ah! kim-jit8 na2 chit khoan2, beh chainn2-iunn7-ah! me5-jit8 ui7 kun-a2 sim iu-iu."
        ],
        [
          "彼時初戀手牽手，為著深情毋是愛風流，啊！今日那這款，欲怎樣啊！何時會得結鴛鴦。",
          "hit-si5 chhou-loan5 chhiu2 khan chhiu2, ui7 tioh8 chhim-cheng5 m7 si7 ai3 hong-liu5, ah! kim-jit8 na2 chit khoan2, beh chainn2-iunn7 ah! ho5-si5 e7-tit kiat oan-iunn."
        ],
        [
          "恨君放阮空空守，半暝傷心窗邊對月娘，啊！今日那這款，欲怎樣啊！冷風吹來報新秋。",
          "hun7 kun pang3 goan2 khang-khang siu2, poann3-mi5 siong-sim thang-pinn tui3 goeh8-niu5, ah! kim-jit8 na2 chit khoan2, beh chainn2-iunn7-ah! leng2-hong chhoe lai5 po3 sin chhiu."
        ]
      ],
      "篇名": "欲怎樣"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "放捨心愛的人，心肝真毋甘，因為是你父母看我無夠重，講阮是無金錢，歹命散赤囝，怨恨自己怨恨自己，佮你配袂起，啊！祝福著你過著好日子。",
          "pang3-sak sim-ai3 e5 lang5, sim-koann chin m7 kam, in-ui7 si7 li2 pe7-bu2 khoann3 goa2 bo5 kau3 tang7, kong2 gun2 si7 bo5 kim-chinn5, phainn2-mia7 san3-chhiah-kiann2, oan3-hun7 chu7-ki2 oan3-hun7 chu7-ki2, kah li2 phoe3 boe7 khi2, ah! chiok-hok tioh8 li2 koe3 tioh8 ho2 jit8-chi2."
        ],
        [
          "想著心愛的人，心肝愈糟糟，踮街路行規暝，毋知露水凋，咱愛情到今暗已經無希望，只有看破只有看破，佮你分東西，啊！心愛的人請你愛原諒。",
          "siunn7 tioh8 sim-ai3 e5 lang5, sim-koann lu2 cho-cho, tiam3 koe-lou7 kiann5 kui-me5, m7 chai lou7-chui2 ta, lan2 ai3-cheng5 kim-am3 i2-keng bo5 hi-bong7, chi2-u7 khoann3-phoa3 chi2-u7 khoann3-phoa3, kah li2 hun tang-sai, ah! sim-ai3 e5 lang5 chhiann2 li2 ai3 goan5-liong7."
        ],
        [
          "夢見著心愛的人，心內變成空，引起我心茫茫，目箍漸漸紅，提出著你送我一張相片，思思念念思思念念也是無彩工，啊！祝福著你尋著好伴侶。",
          "bang7-kinn3 tioh8 sim-ai3 e5 lang5, sim-lai7 pian3-seng5 khang, in2-khi2 goa2 sim bang5-bang5, bak8-khou chiam7-chiam7 ang5, theh8 chhut tioh8 li2 sang3 goa2 chit8 tiunn siong3-phinn3, su-su-liam7-liam7 su-su-liam7-liam7 ia7 si7 bo5-chhai2-kang, ah! chiok-hok tioh8 li2 chhoe7 tioh8 ho2 phoann7-li7."
        ]
      ],
      "篇名": "淡水河邊"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "對你的情已經冷，莫閣提起三年前，今日這款的場面到底是啥人來造成，你毋免怨嘆呀我絕情，講啥物也是無路用，啊！除非溪水流倒反，若無是永遠無可能。",
          "tui3 li2 e5 cheng5 i2-keng leng2, mai3 koh the5-khi2 sann ni5 cheng5, kim-jit8 chit khoan2 e5 tiunn5-bin7 tau3-te2 si7 siann2 lang5 lai5 cho7-seng5, li2 m7 bian2 oan3-than3--ia goa2 choat8-cheng5, kong2 siann2 mih8 ia7 si7 bo5-lou7-iong7, ah! tu5-hui khe-chui2 liu5 to3-peng2, na7 bo5 si7 eng2-oan2 bo5 kho2-leng5."
        ],
        [
          "對你的情已經冷，莫閣提起三年前，今日這款的場面到底是啥人來造成，你毋免怨嘆呀我絕情，講啥物也是無路用，啊！除非溪水流倒反，若無是永遠無可能。",
          "tui3 li2 e5 cheng5 i2-keng leng2, mai3 koh the5-khi2 sann ni5 cheng5, kim-jit8 chit khoan2 e5 tiunn5-bin7 tau3-te2 si7 siann2 lang5 lai5 cho7-seng5, li2 m7 bian2 oan3-than3--ia goa2 choat8-cheng5, kong2 siann2 mih8 ia7 si7 bo5-lou7-iong7, ah! tu5-hui khe-chui2 liu5 to3-peng2, na7 bo5 si7 eng2-oan2 bo5 kho2-leng5."
        ],
        [
          "你毋免怨嘆呀我絕情，講啥物也是無路用，啊！除非溪水流倒反，若無是永遠無可能。",
          "li2 m7 bian2 oan3-than3--ia goa2 choat8-cheng5, kong2 siann2 mih8 ia7 si7 bo5-lou7-iong7, ah! tu5-hui khe-chui2 liu5 to3-peng2, na7 bo5 si7 eng2-oan2 bo5 kho2-leng5."
        ]
      ],
      "篇名": "煞煞去"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "深深的戀情不止千萬千，心心相愛順其自然，何必海誓山盟？無論有緣抑無緣，毋管有啥物轉變。",
          "chhim-chhim e5 loan5-cheng5 put-chi2 chheng-ban7 chheng, sim-sim siong-ai3 sun7-ki5-chu7-jian5, ho5-pit hai2-se3-san-beng5? bo5-lun7 u7 ian5 a2 bo5 ian5, m7 koan2 u7 siann2-mih8 choan2-pian3."
        ],
        [
          "心愛的心愛的心心永牽連，無限的關懷不止千萬擺，互相鼓勵互相了解，只要情深似海，毋驚平地起風颱，毋驚有啥物阻礙。",
          "sim-ai3--e5 sim-ai3--e5 sim-sim eng2 khan-lian5, bu5 han7 e5 koan-hoai5 put-chi2 chhian ban7 pai2, hou7-siong kou2-le7 hou7-siong liau2-kai2, chi2-iau3 cheng5 chhim su3 hai2, m7 kiann pinn5-toe7 khi2 hong-thai, m7 kiann u7 siann2-mih8 chou2-gai7."
        ],
        [
          "心愛的心愛的期待好將來，毋驚平地起風颱，毋驚有啥物阻礙，心愛的心愛的期待好將來。",
          "sim-ai3--e5 sim-ai3--e5 ki5-thai7 ho2 chiong-lai5, m7 kiann pinn5-toe7 khi2 hong-thai, m7 kiann u7 siann2-mih8 chou2-gai7, sim-ai3--e5 sim-ai3--e5 ki5-thai7 ho2 chiong-lai5."
        ]
      ],
      "篇名": "深深的戀情"
    }
  ]
}
