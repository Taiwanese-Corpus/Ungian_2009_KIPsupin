{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "決心欲將伊放袂記，怎樣珠淚滴？阮一个踮佇街路邊行來又行去，明知對我無情意，怎樣閣來思念伊？再會啦再會啦，提出勇氣毋想你，只有是祈禱伊過著好日子。",
          "koat-sim beh chiong i pang3 be7 ki3, chainn2-iunn7 chu-lui7 tih? goan2 chit8 e5 tiam3 ti7 koe-lou7-pinn kiann5 lai5 iu7 kiann5 khi3, beng5-chai tui3 goa2 bo5 cheng5-i3, chainn2-iunn7 koh lai5 su-liam7 i? chai3-hoe7-lah chai3-hoe7-lah, theh8-chhut iong2-khi3 m7 siunn7 li2, chi2-u7 si7 ki5-to2 i koe3 tioh8 ho2 jit8-chi2."
        ],
        [
          "更深的野鳥哭悲哀，引阮心稀微。像一个多情的男兒，被人放捨去。想起當時情意甜，無疑變成做一時，再會啦再會啦。提出勇氣想你，只有是祈禱伊過著好日子。",
          "kinn-chhim e5 ia2-chiau2 khau3 pi-ai, in2 gun2 sim hi-bi5. chhiunn7 chit8 e5 to-cheng5 e5 lam5-ji5, pi7 jin5 pang3-sak khi3. siunn7-khi2 tong-si5 cheng5-i3 tinn, bo5 gi5 pinn3-seng5 cho3 chit8-si5, chai3-hoe7-lah chai3-hoe7-lah. theh8-chhut iong2-khi3 m7 siunn7 li2, chi2-u7 si7 ki5-to2 i koe3 tioh8 ho2 jit8-chi2."
        ],
        [
          "離開也已經有一年，怎會夢起伊？夢著伊伴阮過五更，醒來無看見。頭殼犁犁無元氣，唸出彼條無情詩，再會啦再會啦。提出勇氣毋想你，只有是祈禱伊過著好日子。",
          "li7-khui ia7 i2-keng u7 chit8 ni5, choann2 e7 bang7 khi2 i? bang7 tioh8 i phoann7 gun2 koe3 gou7-kenn, chhinn2--lai5 bo5 khoann3-kinn3. thau5-khak le5-le5 bo5 goan5-khi3, liam7 chhut hit tiau5 bo5-cheng5 si, chai3-hoe7-lah chai3-hoe7-lah. theh8-chhut iong2-khi3 m7 siunn7 li2, chi2-u7 si7 ki5-to2 i koe3 tioh8 ho2 jit8-chi2."
        ]
      ],
      "篇名": "多情的男兒"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "沉靜的暗暝，月娘伴天星，只有是只有是孤單心空虛，為啥物阮是男兒即爾無勇氣？又來想起著伊，無情的女兒。",
          "tim5-cheng7 e5 am3-mi5, goeh8-niu5 phoann7 thinn-chhinn, chi2-u7 si7 chi2-u7 si7 kou-toann sim khang-hi, ui7 siann2-mih8 goan2 si7 lam5-ji5 chiah-nih bo5 iong2-khi3? iu7 lai5 siunn7 khi2 tioh8 i, bo5 cheng5 e5 lu2-ji5."
        ],
        [
          "霓虹閃閃熾，迷戀的街市，猶原是猶原是予人心癡醉，何處的哀怨的聲擾亂阮的耳，予阮掠準是伊，無情的女兒。",
          "ni5-hong5 siam2-siam2-sih, be5-loan5 e5 koe-chhi7, iu5-goan5 si7 iu5-goan5 si7 hou7 lang5 sim chhi-chui3, ho5-chhu3 e5 ai-oan3 e5 siann jiau2-loan7 goan2 e5 hi7, hou7 gun2 liah8-chun2 si7 i, bo5 cheng5 e5 lu2-ji5."
        ],
        [
          "既然拆分開，有啥通哀悲，已經是已經是無佇阮身邊，陣陣的霜風吹來迫阮目屎滴，想欲大聲叫伊，無情的女兒。",
          "ki3-jian5 thiah hun-khui, u7 siann2 thang ai-pi, i2-keng si7 i2-keng si7 bo5 ti7 gun2 sin-pinn, chun7-chun7 e5 sng-hong chhoe lai5 pek goan2 bak8-sai2 tih, siunn7 beh toa7-siann kio3 i, bo5 cheng5 e5 lu2-ji5."
        ]
      ],
      "篇名": "多情的男性"
    },
    {
      "作者": "張振杰",
      "出版年": "0",
      "文類": "流行歌",
      "書寫系統": "漢字",
      "段": [
        [
          "多情的城市，寂寞的暗暝，無你踮身邊，月娘半爿圓。看人情綿綿，心內毋是滋味，藉酒配稀微，一喙予醉。",
          "to-cheng5 e5 siann5-chhi7, chek8-bok8 e5 am3-mi5, bo5 li2 tiam3 sin-pinn, goeh8-niu5 poann3-peng5 inn5. khoann3 lang5 cheng5-mi5-mi5, sim-lai7 m7 si7 chu-bi7, chioh chiu2 phoe3 hi-bi5, chit8 chhui3 hou7 chui3."
        ],
        [
          "想起你對我，對我感情來變卦，願家己看破，一世人孤單，想欲來問你的心肝，敢知影啥物是拖磨？將你的心肝佮我換，看啥人的心較疼？",
          "siunn7-khi2 li2 tui3 goa2, tui3 goa2 kam2-cheng5 lai5 pian3-koa3, goan7 ka-ki7 khoann3-phoa3, chit8-si3-lang5 kou-toann, siunn7 beh lai5 mng7 li2 e5 sim-koann, kam2 chai-iann2 siann2-mih8 si7 thoa-boa5? chiong li2 e5 sim-koann kah goa2 oann7, khoann3 siann2 lang5 e5 sim khah thiann3?"
        ]
      ],
      "篇名": "多情的城市"
    },
    {
      "作者": "張勇強",
      "出版年": "0",
      "文類": "流行歌",
      "書寫系統": "漢字",
      "段": [
        [
          "美夢已經破碎，心毋知飛佗位，為何多情的你離開阮身邊，好話也講盡，一切也犧牲，袂當挽回著你飄浪的心。",
          "bi2-bang7 i2-keng phoa3-chhui3, sim m7 chai poe to2-ui7, ui7-ho5 to-cheng5 e5 li2 li7-khui goan2 sin-pinn, ho2-oe7 ia7 kong2 chin7, it-chhe3 ia7 hi-seng, boe7 tang3 ban2-hoe5 tioh8 li2 phiau-long7 e5 sim."
        ],
        [
          "你明知我真心愛你，我真需要你，無你的日子，春天對我有啥意義？我真思念你，我袂當無你。",
          "li2 beng5-chai goa2 chin-sim ai3 li2, goa2 chin su-iau3 li2, bo5 li2 e5 jit8-chi2, chhun-thinn tui3 goa2 u7 siann2 i3-gi7? goa2 chin su-liam7 li2, goa2 boe7 tang3 bo5 li2."
        ],
        [
          "怎樣你放阮過著孤孤單單一个人的暗暝？愛情的春天一去不回，你敢忍心放阮霜雨冷風吹，毋通袂記阮的情阮的愛，望你好好疼惜這蕊多情花。",
          "chainn2-iunn7 li2 pang3 goan2 ke3 ÷tioh8 kou-kou-toann-toann chit8 e5 lang5 e5 am3-mi5? ai3-cheng5 e5 chhun-thinn it khi3 put hoe5, li2 kam2 jim2-sim pang3 goan2 sng-hou7 leng2-hong chhoe, m7 thang boe7 ki3 goan2 e5 cheng5 goan2 e5 ai3, bang7 li2 ho2-ho2 thiann3-sioh chit lui2 to-cheng5 hoe."
        ]
      ],
      "篇名": "多情花"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "世間有的情那有即濟題，看人攏是猶未完的情債，家己嘛是命運戲弄中的一个，心內有講未出的難過。",
          "se3-kan u7 e5 cheng5 na2 u7 chiah che7 te5, khoann3 lang5 long2 si7 iau2 boe7 oan5 e5 cheng5-che3, ka-ki7 ma7 si7 mia7-un7 hi3-lang7 tiong e5 chit8 e5, sim-lai7 u7 kong2 be7 chhut e5 lan5-koe3."
        ],
        [
          "一擺閣一擺你愛人一个換一个，一次一次接受回頭的懺悔。一擺閣一擺看你佮別人底約會，一次一次孤單踮佇路邊被風吹。",
          "chit8 pai2 koh chit8 pai2 li2 ai3-jin5 chit8 e5 oann7 chit8 e5, chit8 chhu3 chit8 chhu3 chiap-siu7 hoe5-thau5 e5 chham3-hoe2. chit8 pai2 koh chit8 pai2 khoann3 li2 kah pat8-lang5 teh iok-hoe7, chit8 chhu3 chit8 chhu3 kou-toann tiam3 ti7 lou7-pinn pi7 hong chhoe."
        ],
        [
          "偏偏較想是你甜蜜情話，明知愛情是真真假假，猶原帶在身邊當做寶貝，愛你無後悔，多情敢有罪。",
          "phian-phian khah siunn7 si7 li2 tinn-bit8 cheng5-oe7, beng5-chai ai3-cheng5 si7 chin-chin-ke2-ke2, iu5-goan5 toa3 chai7 sin-pinn tong3-cho3 po2-poe3, ai3 li2 bo5 hio7-hoe2, to-cheng5 kam2 u7 choe7."
        ]
      ],
      "篇名": "多情敢有罪"
    },
    {
      "作者": "張為傑、郭之儀",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為愛忍氣吞聲，情路坎坷難行，為你奔波走尋你的形影，毋說講予人聽，寂寞的心情，無你踮阮身邊，那有陣陣花芳鼻，啊！多情的城市。啊！多變的你。",
          "ui7 ai3 jim2-khi3-thun-siann, cheng5-lou7 kham2-khiat lan5 kiann5, ui7 li2 phun-pho chau2-chhoe7 li2 e5 heng5-iann2, m7 soeh-kong2 hou7 lang5 thiann, chek8-bok8 e5 sim-cheng5, bo5 li2 tiam3 gun2 sin-pinn, na2 u7 chun7-chun7 hoe-phang phinn7, ah! to-cheng5 e5 siann5-chhi7. ah! to-pian3 e5 li2."
        ],
        [
          "鬥陣行過的日子，你敢已經放袂記？我愛你的心無了時，啊！多情的城市。啊！多變的你。",
          "tau3-tin7 kiann5-koe3 e5 jit8-chi2, li2 kam2 i2-keng pang3 be7 ki3? goa2 ai3 li2 e5 sim bo5-liau2-si5, ah! to-cheng5 e5 siann5-chhi7. ah! to-pian3 e5 li2."
        ],
        [
          "雖然絕情的風雨，存心佮人來做對，我決心永遠愛你，永遠堅持。",
          "sui-jian5 choat8-cheng5 e5 hong-hou7, chun5-sim kah lang5 lai5 cho3-tui3, goa2 koat-sim eng2-oan2 ai3 li2, eng2-oan2 kian-chhi5."
        ]
      ],
      "篇名": "多變的你"
    },
    {
      "作者": "克明",
      "出版年": "0",
      "文類": "流行歌",
      "書寫系統": "漢字",
      "段": [
        [
          "嘆一聲啊！為何我啊這一生親像野狗命，天地即爾大，隨人顧性命，尋無一條路予阮行？",
          "than3 chit8 siann ah! ui7-ho5 goa2 ah che it-seng chhin-chhiunn7 ia2-kau2 mia7, thinn-te7 chiah-nih toa7, sui5 lang5 kou3 sinn3-mia7, chhoe7 bo5 chit8 tiau5 lou7 hou7 gun2 kiann5?"
        ],
        [
          "笑一聲啊！愛情啊月娘也陪阮哭無聲，為何天公啊！欲來蹧蹋我，將我的希望來拆散，好歹攏是命，我會認份來行，這一切到底是我的命。",
          "chhio3 chit8 siann ah! ai3-cheng5 ah goeh8-niu5 ia7 poe5 goan2 khau3 bo5 siann, ui7-ho5 thinn-kong ah! beh lai5 chau-that goa2, chiong goa2 e5 hi-bong7 lai5 thiah-soann3, ho2-phainn2 long2 si7 mia7, goa2 e7 jin7-hun7 lai5 kiann5, che it-chhe3 tau3-te2 si7 goa2 e5 mia7."
        ],
        [
          "嘆一生啊！認命啦啊一款人生做一款命。",
          "than3 it-seng ah! jin7-mia7 lah ah chit8 khoan2 jin5-seng choe3 chit8 khoan2 mia7."
        ]
      ],
      "篇名": "好歹攏是命"
    },
    {
      "作者": "李秀真",
      "出版年": "0",
      "文類": "流行歌",
      "書寫系統": "漢字",
      "段": [
        [
          "傷心的舞池，霓虹底閃熾，無聊的人唱著無聊的歌詩。窗外風微微，引阮心稀微，猶念你咱的過去。",
          "siong-sim e5 bu2-ti5, ni5-hong5 teh siam2-sih, bo5-liau5 e5 lang5 chhiunn3 tioh8 bo5-liau5 e5 koa-si. chhong-goa7 hong bi5-bi5, in2 gun2 sim hi-bi5, iau2 liam7 li2 lan2 e5 koe3-khi3."
        ],
        [
          "異鄉的夜市，霓虹底閃熾，傷心的歌唱甲目箍紅吱吱。環境來創治，離開即濟年，心愛敢有好元氣。",
          "i7-hiong e5 ia7-chhi7, ni5-hong5 teh siam2-sih, siong-sim e5 koa chhiunn3 kah bak8-khou ang5-ki-ki. khoan5-keng2 lai5 chhong3-ti7, li7-khui chiah che7 ni5, sim-ai3 kam2 u7 ho2 goan5-khi3."
        ],
        [
          "夜夜思念的月光暝，定定睏未去，雄酒一杯吞落去，暫時莫想伊，啊！你著好好照顧你家己。",
          "ia7-ia7 su-liam7 e5 goeh8-kng-me5, tiann7-tiann7 khun3 be7 khi3, hiong5-chiu2 chit8 poe thun--loh8-khi3, chiam7-si5 mai3 siunn7 i, ah! li2 tioh8 ho2-ho2 chiau3-kou3 li2 ka-ki7."
        ],
        [
          "踮佇無情陪伴的城市，鹹酸苦辣無滋味，傷心到何時，啊！你著好好照顧你家己。",
          "tiam3 ti7 bo5-cheng5 poe5-phoann7 e5 siann5-chhi7, kiam5 soan khou2 lah8 bo5 chu-bi7, siong-sim kau3 ho5 si5, ah! li2 tioh8 ho2-ho2 chiau3-kou3 li2 ka-ki7."
        ],
        [
          "透風落雨凡事愛細膩，希望總是有一工會當來團圓。",
          "thau3-hong loh8-hou7 hoan5-su7 ai3 soe3-ji7, hi-bong7 chong2-si7 u7 chit8 kang e7 tang3 lai5 thoan5-inn5."
        ]
      ],
      "篇名": "好好照顧你家己"
    },
    {
      "作者": "陳達儒",
      "出版年": "1951",
      "文類": "流行歌",
      "書寫系統": "漢字",
      "段": [
        [
          "身穿花紅長洋裝，風吹金髮思情郎，想郎船何往？音信全無通，伊是行船仔逐風浪，放阮情難忘，心情無地講，相思寄著海邊風，海風無情笑阮戇，啊！毋知初戀心茫茫。",
          "sin chheng7 hoe ang5 tng5 iunn5-chong, hong chhoe kim hoat su cheng5-long5, siunn7 long5 chun5 ho5 ong2? im-sin3 choan5 bo5 thong, i si7 kiann5-chun5-a2 tiok8 hong-long7, pang3 goan2 cheng5 lan5-bong7, sim-cheng5 bo5 te3 kong2, siunn-si kia3 tioh8 hai2-pinn hong, hai2-hong bo5-cheng5 chhio3 goan2 gong7, ah! m7 chai chhou-loan5 sim-bong5-bong5."
        ],
        [
          "相思情郎想自己，毋知爹親二十年，思念想欲見，只有金十字，予阮母親仔做為記，放阮私生兒，聽母初講起，愈想不幸愈哀悲，到底現在生抑死，啊！伊是荷蘭的船醫。",
          "siunn-si cheng5-long5 siunn7 chu7-ki2, m7 chai tia-chhin ji7-chap8 ni5, su-liam7 siunn7 beh kinn3, chi2-u7 kim sip8-ji7, hou7 gun2 bo2-chhin-a2 choe3-ui5 ki3, pang3 goan2 su-seng-ji5, thiann bu2 chhou kong2-khi2, lu2 siunn7 put-heng7 lu2 ai-pi, tau3-te2 hian7-chai7 sinn iah8 si2, ah! i si7 ho5-lan5 e5 chun5 i."
        ],
        [
          "想起母囝的運命，心肝想爹也怨爹，別人有爹疼，阮是母親晟，今日青春孤單影，全望多情兄，望兄的船隻，早日回歸安平城，安平純情金小姐，啊！等你入港銅鑼聲。",
          "siunn7-khi2 bo2-kiann2 e5 un7-mia7, sim-koann siunn7 tia ia7 oan3 tia, pat8-lang5 u7 tia thiann3, goan2 si7 bo2-chhin chhiann5, kim-jit8 chheng-chhun kou-toann iann2, choan5 bang7 to-cheng5 hiann, bang7 hiann e5 chun5-chiah, cha2-jit8 hoe5 kui An-peng5-siann5, An-peng5 sun5-cheng5 kim sio2-chia2, ah! tan2 li2 jip8-kang2 tang5-lo5-siann."
        ]
      ],
      "篇名": "安平追想曲"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "安娜你講無我毋娶，我無你毋嫁，你毋知會記抑袂？自從咱熟似了後，我攏無對你講起，我真實的名字，因為驚你共阮膏膏纏。你對我一往情深，如今已經過兩年，我也對你有意，兩人墜落愛的水池，佇咱的約會中，我已經有暗中來，偷偷共你做表示，佇我的眠夢中，我不時有聽著你輕輕底叫阮名字。",
          "An-na7 li2 kong2 bo5 goa2 m7 chhoa7, goa2 bo5 li2 m7 ke3, li2 m7 chai e7 ki3 iah8 boe7? chu7-chiong5 lan2 sek8-sai7 liau2-au7, goa2 long2 bo5 tui3 li2 kong2-khi2, goa2 chin-sit8 e5 mia5-ji7, in-ui7 kiann li2 ka7 goan2 ko-ko-tinn5. li2 tui3 goa2 it-ong2-cheng5-chhim, ju5-kim i2-keng ke3 nng7 ni5, goa2 ia7 tui3 li2 iu2-i3, nng7 lang5 tui7-loh8 ai3 e5 chui2-ti5, ti7 lan2 e5 iok-hoe7 tiong, goa2 i2-keng u7 am3-tiong lai5, thau-thau ka7 li2 choe3 piau2-si7, ti7 goa2 e5 bin5-bang7 tiong, goa2 put-si5 u7 thiann tioh8 li2 khin-khin teh kio3 goan2 mia5-ji7."
        ],
        [
          "安娜你講無我毋娶，我無你毋嫁，你毋知會記抑袂？自從咱熟似了後，我攏無對你講起，我真實的名字，因為驚你共阮膏膏纏。你對我一往情深，如今已經過兩年，我也對你有意，兩人墜落愛的水池，佇咱的約會中，我已經有暗中來，偷偷共你做表示，佇我的眠夢中，我不時有聽著你輕輕底叫阮名字。",
          "An-na7 li2 kong2 bo5 goa2 m7 chhoa7, goa2 bo5 li2 m7 ke3, li2 m7 chai e7 ki3 iah8 boe7? chu7-chiong5 lan2 sek8-sai7 liau2-au7, goa2 long2 bo5 tui3 li2 kong2-khi2, goa2 chin-sit8 e5 mia5-ji7, in-ui7 kiann li2 ka7 goan2 ko-ko-tinn5. li2 tui3 goa2 it-ong2-cheng5-chhim, ju5-kim i2-keng ke3 nng7 ni5, goa2 ia7 tui3 li2 iu2-i3, nng7 lang5 tui7-loh8 ai3 e5 chui2-ti5, ti7 lan2 e5 iok-hoe7 tiong, goa2 i2-keng u7 am3-tiong lai5, thau-thau ka7 li2 choe3 piau2-si7, ti7 goa2 e5 bin5-bang7 tiong, goa2 put-si5 u7 thiann tioh8 li2 khin-khin teh kio3 goan2 mia5-ji7."
        ],
        [
          "安娜聖誕節的暗暝，你共我表明真心意，安娜你講無我毋娶，我無你毋嫁，你毋知會記抑袂？佇咱的約會中，我已經有暗中來，偷偷共你做表示，佇我的眠夢中，我不時有聽著你輕輕底叫阮名字。",
          "An-na7 seng3-tan3-chiat e5 am3-mi5, li2 ka7 goa2 piau2-beng5 chin sim-i3, An-na7 li2 kong2 bo5 goa2 m7 chhoa7, goa2 bo5 li2 m7 ke3, li2 m7 chai e7 ki3 iah8 boe7? ti7 lan2 e5 iok-hoe7 tiong, goa2 i2-keng u7 am3-tiong lai5, thau-thau ka7 li2 choe3 piau2-si7, ti7 goa2 e5 bin5-bang7 tiong, goa2 put-si5 u7 thiann ℃tioh8 li2 khin-khin teh kio3 goan2 mia5-ji7."
        ],
        [
          "安娜聖誕節的暗暝，你共我表明真心意，安娜你講無我毋娶，我無你毋嫁，你毋知會記抑袂？",
          "An-na7 seng3-tan3-chiat e5 am3-mi5, li2 ka7 goa2 piau2-beng5 chin sim-i3, An-na7 li2 kong2 bo5 goa2 m7 chhoa7, goa2 bo5 li2 m7 ke3, li2 m7 chai e7 ki3 iah8 boe7?"
        ]
      ],
      "篇名": "安娜"
    }
  ]
}
