{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "紅茫的街路燈火照落三更時，阮孤單踮佇窗邊心頭暗傷悲，閣再留戀閣再留戀可愛你一人，啊！隨風吹來，懷念彼首歌是啥人吐出心內悲哀的歌詩。",
          "ang5 bong5 e5 koe-lou7 teng-hoe2 chio3--loh8 sann-kenn-si5, goan2 kou-toann tiam3 ti7 thang-pinn sim-thau5 am3 siong-pi, koh chai3 liu5-loan5 koh chai3 liu5-loan5 kho2-ai3 li2 chit8 lang5, ah! sui5 hong chhoe lai5, hoai5-liam7 hit siu2 koa si7 siann2-lang5 thou2 chhut sim-lai7 pi-ai e5 koa-si."
        ],
        [
          "提出著一條毛衣抱在佇胸裡，離開你已有數年猶有你芳味，閣再留戀閣再留戀難忘你一人，啊！隨風吹來，懷念彼首歌是啥人吐出心內悲哀的歌詩。",
          "theh8 chhut tioh8 chit8 tiau5 mou5-i pho7 chai7 ti7 heng--nih8, li7-khui li2 i2 iu2 sou3 ni5 iau2 u7 li2 phang-bi7, koh chai3 liu5-loan5 koh chai3 liu5-loan5 lan5-bong5 li2 chit8 lang5, ah! sui5 hong chhoe--lai5, hoai5-liam7 hit siu2 koa si7 siann2-lang5 thou2 chhut sim-lai7 pi-ai e5 koa-si."
        ],
        [
          "你應該猶閣會記初戀彼一暝，咱雙人依依相倚綿綿情義重，閣再留戀閣再留戀心愛你一人，啊！隨風吹來，懷念彼首歌是啥人吐出心內悲哀的歌詩。",
          "li2 eng-kai iau2 koh e7 ki3 chhou-loan5 hit chit8 me5, lan2 siang-lang5 i-i sio-oa2 mi5-mi5 cheng5-gi7 tang7, koh chai3 liu5-loan5 koh chai3 liu5-loan5 sim-ai3 li2 chit8 lang5, ah! sui5 hong chhoe--lai5, hoai5-liam7 hit siu2 koa si7 siann2-lang5 thou2 chhut sim-lai7 pi-ai e5 koa-si."
        ]
      ],
      "篇名": "情難忘"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "憂悶的閃熾，憂悶的閃熾，看見黃昏的天星，宛然是毋甘著阮離開夜港邊，再會毋知等何時。踮在阮身邊，難分難離珠淚滴心愛的女兒，請你毋通來傷悲好好過日子。",
          "iu-bun7 e5 siam2-sih, iu-bun7 e5 siam2-sih, khoann3-kinn3 hong5-hun e5 thinn-chhinn, oan2-jian5 si7 m7 kam tioh8 goan2 li7-khui ia7 kang2-pinn, chai3-hoe7 m7 chai tan2 ho5-si5. tiam3 chai7 goan2 sin-pinn, lan7-hun-lan5-li5 chu-lui7 tih sim-ai3 e5 lu2-ji5, chhiann2 li2 m7 thang lai5 siong-pi ho2-ho2 koe3 jit8-chi2."
        ],
        [
          "雙人在港邊，雙人在港邊，見面已經是一年，今夜的送別情更加糖蜜甜，你也知阮心稀微。你毋甘來分離，若底他鄉阮也是會來思念你，最好希望你原諒海上的男兒。",
          "siang-lang5 chai7 kang2-pinn, siang-lang5 chai7 kang2-pinn, kinn3-bin7 i2-keng si7 chit8 ni5, kim-ia7 e5 sang3-piat8 cheng5 keng3-ka thng5-bit8 tinn, li2 ia7 chai gun2 sim hi-bi5. li2 m7 kam lai5 hun-li7, na7 teh thann-hiong goan2 ia7 si7 e7 lai5 su-liam7 li2, choe3-ho2 hi-bong7 li2 goan5-liong7 hai2-siong7 e5 lam5-ji5."
        ],
        [
          "流對彼爿去，流對彼爿去，又是一粒的流星，引起阮心情寂寞不覺珠淚滴，雖然你我心痠悲，離開是暫時，咱若無來放袂記纏綿好情意，將來總會照期待快樂結情義。",
          "lau5 tui3 hit peng5 khi3, lau5 tui3 hit peng5 khi3, iu7 si7 chit8 liap8 e5 liu5-chhinn, in2-khi2 goan2 sim-cheng5 chek8-bok8 put-kak chu-lui7 tih, sui-jian5 li2 goa2 sim sng-pi, li7-khui si7 chiam7-si5, lan2 na7 bo5 lai5 pang3 be7 ki3 tinn5-mi5 ho2 cheng5-i3, chiong-lai5 chong2 e7 chiau3 ki5-thai7 khoai3-lok8 kiat cheng5-gi7."
        ]
      ],
      "篇名": "惜別夜港邊"
    },
    {
      "作者": "董家銘",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為著環境袂當來完成，彼段永遠難忘的戀情。孤單來到昔日的海岸，景緻猶原也無改變。無平靜的海泳聲，像阮無平靜的心情，啊！離別的情景浮在眼前。雖然一切攏是環境來造成，對你的感情也是無變，我也永遠期待著咱的幸福的前程。",
          "ui7 tioh8 khoan5-keng2 boe7 tang3 lai5 oan5-seng5, hit toann7 eng2-oan2 lan5-bong5 e5 loan5-cheng5. kou-toann lai5 kau3 sek-jit8 e5 hai2-hoann7, keng2-ti3 iu5-goan5 ia7 bo5 kai2-pian3. bo5 peng5-cheng7 e5 hai2-eng2-siann, chhiunn7 goan2 bo5 peng5-cheng7 e5 sim-cheng5, ah! li7-piat8 e5 cheng5-keng2 phu5 chai7 gan2-chian5. sui-jian5 it-chhe3 long2 si7 khoan5-keng2 lai5 cho7-seng5, tui3 li2 e5 kam2-cheng5 ia7 si7 bo5 pian3, goa2 ia7 eng2-oan2 ki5-thai7 tioh8 lan2 e5 heng7-hok e5 cheng5-theng5."
        ],
        [
          "為著環境袂當來完成，彼段永遠難忘的戀情。孤單來到昔日的海岸，景緻猶原也無改變。無平靜的海泳聲，像阮無平靜的心情，啊！離別的情景浮在眼前。雖然一切攏是環境來造成，對你的感情也是無變，我也永遠期待著咱的幸福的前程。",
          "ui7 tioh8 khoan5-keng2 boe7 tang3 lai5 oan5-seng5, hit toann7 eng2-oan2 lan5-bong5 e5 loan5-cheng5. kou-toann lai5 kau3 sek-jit8 e5 hai2-hoann7, keng2-ti3 iu5-goan5 ia7 bo5 kai2-pian3. bo5 peng5-cheng7 e5 hai2-eng2-siann, chhiunn7 goan2 bo5 peng5-cheng7 e5 sim-cheng5, ah! li7-piat8 e5 cheng5-keng2 phu5 chai7 gan2-chian5. sui-jian5 it-chhe3 long2 si7 khoan5-keng2 lai5 cho7-seng5, tui3 li2 e5 kam2-cheng5 ia7 si7 bo5 pian3, goa2 ia7 eng2-oan2 ki5-thai7 tioh8 lan2 e5 heng7-hok e5 cheng5-theng5."
        ],
        [
          "無平靜的海泳聲，像阮無平靜的心情，啊！離別的情景浮在眼前。雖然一切攏是環境來造成，對你的感情也是無變，我也永遠期待著咱的幸福的前程。",
          "bo5 peng5-cheng7 e5 hai2-eng2-siann, chhiunn7 goan2 bo5 peng5-cheng7 e5 sim-cheng5, ah! li7-piat8 e5 cheng5-keng2 phu5 chai7 gan2-chian5. sui-jian5 it-chhe3 long2 si7 khoan5-keng2 lai5 cho7-seng5, tui3 li2 e5 kam2-cheng5 ia7 si7 bo5 pian3, goa2 ia7 eng2-oan2 ki5-thai7 tioh8 lan2 e5 heng7-hok e5 cheng5-theng5."
        ]
      ],
      "篇名": "惜別的海岸"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "閣再一杯我袂醉，只是心情較空虛。音樂聲陣陣起，陪伴我伴我寂寞的暗暝。啊！為怎樣怎樣我會閣再想起你，毋想你毋想你，為何燒酒一杯做一喙，點薰一枝過一枝，啊！希望煙霧送你去，從今以後我做我你做你，笑笑送你去，較袂加添心內的稀微。",
          "koh chai3 chit8 poe goa2 boe7 chui3, chi2-si7 sim-cheng5 khah khang-hi. im-gak8-siann chun7-chun7 khi2, poe5-phoann7 goa2 phoann7 goa2 chek8-bok8 e5 am3-mi5. ah! ui7 chainn2-iunn7 chainn2-iunn7 goa2 e7 koh chai3 siunn7-khi2 li2, m7 siunn7 li2 m7 siunn7 li2, ui7-ho5 sio-chiu2 chit8 poe choe3 chit8 chhui3, tiam2 hun chit8 ki koe3 chit8 ki, ah! hi-bang7 ian-bu7 sang3 li2 khi3, chiong5-kim i2-au7 goa2 choe3 goa2 li2 choe3 li2, chhio3-chhio3 sang3 li2 khi3, khah boe7 ke-thinn sim-lai7 e5 hi-bi5."
        ],
        [
          "閣再一杯我袂醉，只是心情較空虛。音樂聲陣陣起，陪伴我伴我寂寞的暗暝。啊！為怎樣怎樣我會閣再想起你，毋想你毋想你，為何燒酒一杯做一喙，點薰一枝過一枝，啊！希望煙霧送你去，從今以後我做我你做你，笑笑送你去，較袂加添心內的稀微。",
          "koh chai3 chit8 poe goa2 boe7 chui3, chi2-si7 sim-cheng5 khah khang-hi. im-gak8-siann chun7-chun7 khi2, poe5-phoann7 goa2 phoann7 goa2 chek8-bok8 e5 am3-mi5. ah! ui7 chainn2-iunn7 chainn2-iunn7 goa2 e7 koh chai3 siunn7-khi2 li2, m7 siunn7 li2 m7 siunn7 li2, ui7-ho5 sio-chiu2 chit8 poe choe3 chit8 chhui3, tiam2 hun chit8 ki koe3 chit8 ki, ah! hi-bang7 ian-bu7 sang3 li2 khi3, chiong5-kim i2-au7 goa2 choe3 goa2 li2 choe3 li2, chhio3-chhio3 sang3 li2 khi3, khah boe7 ke-thinn sim-lai7 e5 hi-bi5."
        ],
        [
          "啊！為怎樣怎樣我會閣再想起你，毋想你毋想你，為何燒酒一杯做一喙，點薰一枝過一枝，啊！希望煙霧送你去，從今以後我做我你做你，笑笑送你去，較袂加添心內的稀微。",
          "ah! ui7 chainn2-iunn7 chainn2-iunn7 goa2 e7 koh chai3 siunn7-khi2 li2, m7 siunn7 li2 m7 siunn7 li2, ui7-ho5 sio-chiu2 chit8 poe choe3 chit8 chhui3, tiam2 hun chit8 ki koe3 chit8 ki, ah! hi-bang7 ian-bu7 sang3 li2 khi3, chiong5-kim i2-au7 goa2 choe3 goa2 li2 choe3 li2, chhio3-chhio3 sang3 li2 khi3, khah boe7 ke-thinn sim-lai7 e5 hi-bi5."
        ]
      ],
      "篇名": "惜別的酒"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "做著漂泊的男兒有志氣，毋願受喫虧。前途總是靠自己，艱苦算啥物。佮你來離開不得已，請你免掛意，期待成功回轉鄉里再團圓。高雄暗班的飛機欲開去，惜別情綿綿。",
          "choe3 tioh8 phiau-phiat e5 lam5-ji5 u7 chi3-khi3, m7 goan7 siu7 khek-khui. chian5-tou5 chong2-si7 kho3 chu7-ki2, kan-khou2 sng3 siann2-mih8. kah li2 lai5 li7-khui put-tek-i2, chhiann2 li2 bian2 khoa3-i3, ki5-thai7 seng5-kong hoe5-choan2 hiunn-li2 chai3 thoan5-inn5. Ko-hiong5 am3-pan e5 hui-ki beh khui--khi3, sioh-piat8 cheng5 mi5-mi5."
        ],
        [
          "坐著尾班的飛機來離開，依依情離離，千言萬語怎講起，我也離開伊。毋過咱分離是暫時，重逢有時機。飛機引擎航路燈光響亮時，高雄暗班的飛機欲開去，惜別情綿綿。",
          "che7 tioh8 be2 pan e5 hui-ki lai5 li7-khui, i-i cheng5 li5-li5, chhian-gian5-ban7-gi2 choann2 kong2-khi2, goa2 ia7 li7-khui i. m7-ko3 lan2 hun-li7 si7 chiam7-si5, tiong5 hong5 u7 si5-ki. hui-ki ian5-jin2 hang5-lou7 teng-kng hiang2-liang7 si5, Ko-hiong5 am3-pan e5 hui-ki beh khui--khi3, sioh-piat8 cheng5 mi5-mi5."
        ],
        [
          "做著漂泊的男兒有志氣，毋願受喫虧。前途總是靠自己，艱苦算啥物。佮你來離開不得已，請你免掛意，期待成功回轉鄉里再團圓。高雄暗班的飛機欲開去，惜別情綿綿。",
          "choe3 tioh8 phiau-phiat e5 lam5-ji5 u7 chi3-khi3, m7 goan7 siu7 khek-khui. chian5-tou5 chong2-si7 kho3 chu7-ki2, kan-khou2 sng3 siann2-mih8. kah li2 lai5 li7-khui put-tek-i2, chhiann2 li2 bian2 khoa3-i3, ki5-thai7 seng5-kong hoe5-choan2 hiunn-li2 chai3 thoan5-inn5. Ko-hiong5 am3-pan e5 hui-ki beh khui--khi3, sioh-piat8 cheng5 mi5-mi5."
        ]
      ],
      "篇名": "惜別高雄機場"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "希望你毋通悲傷，咱來離開是暫時，雖然你是行船人海上的男兒，才會放我寂寞過日，總也是不得已，毋好閣再來失志。船螺聲猶原催著咱心哀悲，輕輕叫著心愛名字，盼望保重你自己，我會等待你。",
          "hi-bong7 li2 m7 thang pi-siong, lan2 lai5 li7-khui si7 chiam7-si5, sui-jian5 li2 si7 kiann5-chun5-lang5 hai2-siong7 e5 lam5-ji5, chiah e7 pang3 goa2 chek8-bok8 koe3-jit8, chong2 ia7 si7 put-tek-i2, m7 ho2 koh chai3 lai5 sit-chi3. chun5-le5-siann iu5-goan5 chhui tioh8 lan2 sim ai-pi, khin-khin kio3 tioh8 sim-ai3 mia5-ji7, phan3-bong7 po2-tiong7 li2 chu7-ki2, goa2 e7 tan2-thai7 li2."
        ],
        [
          "請相信毋通悲傷，咱愛忍耐心稀微。雖然你是行船人海上的男兒，猶原期待早日轉來，歡喜來做伴侶，毋好閣再來失志。像海鳥對對伴相隨不分離，輕輕叫著心愛名字，盼望保重你自己，我永遠愛你。",
          "chhiann2 siong-sin3 m7 thang pi-siong, lan2 ai3 jim2-nai7 sim hi-bi5. sui-jian5 li2 si7 kiann5-chun5-lang5 hai2-siong7 e5 lam5-ji5, iu5-goan5 ki5-thai7 cha2-jit8 tng2--lai5, hoann-hi2 lai5 choe3 phoann7-li7, m7 ho2 koh-chai3 lai5 sit-chi3. chhiunn7 hai2-chiau2 tui3-tui3 phoann7 sio-sui5 put hun-li7, khin-khin kio3 tioh8 sim-ai3 mia5-ji7, phan3-bong7 po2-tiong7 li2 chu7-ki2, goa2 eng2-oan2 ai3 li2."
        ],
        [
          "希望你毋通悲傷，咱來離開是暫時，雖然你是行船人海上的男兒，才會放我寂寞過日，總也是不得已，毋好閣再來失志。船螺聲猶原催著咱心哀悲，輕輕叫著心愛名字，盼望保重你自己，我會等待你。",
          "hi-bong7 li2 m7 thang pi-siong, lan2 lai5 li7-khui si7 chiam7-si5, sui-jian5 li2 si7 kiann5-chun5-lang5 hai2-siong7 e5 lam5-ji5, chiah e7 pang3 goa2 chek8-bok8 koe3-jit8, chong2 ia7 si7 put-tek-i2, m7 ho2 koh chai3 lai5 sit-chi3. chun5-le5-siann iu5-goan5 chhui tioh8 lan2 sim ai-pi, khin-khin kio3 tioh8 sim-ai3 mia5-ji7, phan3-bong7 po2-tiong7 li2 chu7-ki2, goa2 e7 tan2-thai7 li2."
        ]
      ],
      "篇名": "惜別港岸"
    },
    {
      "作者": "鄔三元/戚小戀",
      "出版年": "0",
      "文類": "流行歌",
      "書寫系統": "漢字",
      "段": [
        [
          "情海上浮浮沉沉即濟年，今也會當來鬥陣，只有你才會了解阮的心，怎樣寶貝你對阮的情。",
          "cheng5-hai2-siong7 phu5-phu5-tim5-tim5 chiah che7 ni5, tann a7 e7 tang3 lai5 tau3-tin7, chi2-u7 li2 chiah e7 liau2-kai2 goan2 e5 sim, chainn2-iunn7 po2-poe3 li2 tui3 gun2 e5 cheng5."
        ],
        [
          "若是有風，若是有雨，兩人做伴免心煩，苦也輕鬆，快活嘛仝款，愛你的心情未變卦。",
          "na7 si7 u7 hong, na7 si7 u7 hou7, nng7 lang5 cho3 phoann7 bian2 sim-hoan5, khou2 ia7 khin-sang, khoann3-oah8 ma7 kang5-khoan2, ai3 li2 e5 sim-cheng5 be7 pian3-koa3."
        ],
        [
          "你我是有緣坐著愛的船，一生愛牽手行，你我是有緣坐著愛的船，惜惜我的心肝。",
          "li2 goa2 si7 u7 ian5 che7 tioh8 ai3 e5 chun5, it-seng ai3 khan-chhiu2 kiann5, li2 goa2 si7 u7 ian5 che7 tioh8 ai3 e5 chun5, sioh-sioh goa2 e5 sim-koann."
        ]
      ],
      "篇名": "惜惜我的心肝"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "若無緣那會來做堆？若無情怎會來心碎？緣未盡放也放未去，情未切斷也斷未離。千里萬里心相隨，毋通放袂記，千言萬語未出喙，只有祝福你，多情的我多情的你，緣深緣淺是天意。",
          "na7 bo5 ian5 na2 e7 lai5 choe3-tui? na7 bo5 cheng5 choann2 e7 lai5 sim chhui3? ian5 be7 chin7 pang3 ia7 pang3 be7 khi3, cheng5 be7 chhiat-toan7 ia7 toan3 boe7 li7. chhian li2 ban7 li2 sim sio-sui5, m7 thang pang3 be7 ki3, chhian-gian5-ban7-gi2 boe7 chhut chhui3, chi2-u7 chiok-hok li2, to-cheng5 e5 goa2 to-cheng5 e5 li2, ian5 chhim ian5 chhian2 si7 thian-i3."
        ],
        [
          "若無緣那會來做堆？若無情怎會來心碎？緣未盡放也放未去，情未切斷也斷未離。千里萬里心相隨，毋通放袂記，千言萬語未出喙，只有祝福你，多情的我多情的你，緣深緣淺是天意。",
          "na7 bo5 ian5 na2 e7 lai5 choe3-tui? na7 bo5 cheng5 choann2 e7 lai5 sim chhui3? ian5 be7 chin7 pang3 ia7 pang3 be7 khi3, cheng5 be7 chhiat-toan7 ia7 toan3 boe7 li7. chhian li2 ban7 li2 sim sio-sui5, m7 thang pang3 be7 ki3, chhian-gian5-ban7-gi2 boe7 chhut chhui3, chi2-u7 chiok-hok li2, to-cheng5 e5 goa2 to-cheng5 e5 li2, ian5 chhim ian5 chhian2 si7 thian-i3."
        ],
        [
          "千里萬里心相隨，毋通放袂記，千言萬語未出喙，只有祝福你，多情的我多情的你，緣深緣淺是天意。",
          "chhian li2 ban7 li2 sim sio-sui5, m7 thang pang3 be7 ki3, chhian-gian5-ban7-gi2 boe7 chhut chhui3, chi2-u7 chiok-hok li2, to-cheng5 e5 goa2 to-cheng5 e5 li2, ian5 chhim ian5 chhian2 si7 thian-i3."
        ]
      ],
      "篇名": "惜緣"
    },
    {
      "作者": "郭大誠",
      "出版年": "0",
      "文類": "流行歌",
      "書寫系統": "漢字",
      "段": [
        [
          "喂掠龍的啊！喂！佗底叫啊？茲啦！無你是睛瞑唷？就是目睭睛瞑毋才著靠掠龍來趁錢！來啦來啦！免囉唆啦跟我行啦，我欲予你掠一下啦！好！好！行行行行喔！",
          "oe7 liah8-leng5--e5 ah! oe7! to2 teh kio3-a2? chia--lah! bo5 li2 si7 chhinn-mi5-ioh8? chiu7-si7 bak8-chiu chhinn-mi5 m7-chiah tioh8 kho3 liah8-leng5 lai5 than3-chinn5! lai5--lah lai5--lah! bian2 lo5-so--lah toe3 goa2 kiann5--lah, goa2 beh hou7 li2 liah8 chit8-e7 lah! ho2! ho2! kiann5 kiann5 kiann5 kiann5 ouh!"
        ],
        [
          "自細漢就睛瞑，流浪四界去。街頭巷尾歕答滴，掠龍底趁錢。若有人身軀未輕鬆，包恁掠了爽快真活動，逐家來閣來閣來，緊來緊來。",
          "chu7 se3-han3 chiu7 chhinn-mi5, liu5-long7 si3-koe3 khi3. ke-thau5 hang7-boe2 pun5 tah8-ti, liah8-leng5 teh than3-chinn5. na7 u7 lang5 seng-khu be7 khin-sang, pau lin2 liah8 liau2 song2-khoai3 chin oah8-tang7, tak8-ke lai5 koh lai5 koh lai5, kin2 lai5 kin2 lai5."
        ],
        [
          "啊，真歹運，暗頭仔就去抵著一个赤查某，講翁姓江伊姓許，厝是蹛佇葫蘆島，一工若無掠龍就叫艱苦，一直共我扭，叫我就跟伊去別館，咱拍算有五、六百箍仔通趁，毋才跟伊行甲疲憊喘。",
          "ah, chin phainn2-un7, am3-thau5-a2 chiu7 khi3 tu2 tioh8 chit8 e5 chhiah cha-bou2, kong2 in ang sinn3 Kang i sinn3 Khou2 , chhu3 si7 toa3 ti7 Hou5-lou5-to2, chit8 kang na7 bo5 liah8-leng5 chiu7 kio3 kan-khou2, it-tit8 ka7 goa2 niu2, kio3 goa2 chiu7 toe3 i khi3 pat8 koan2, lan2 phah-sng3 u7 gou7, lak8 pah khou-a2 thang than3, m7 chiah toe3 i kiann5 kah phi5-pe7 chhoan2."
        ],
        [
          "一下跟伊爬到六層樓尾頂，伊煞講欲掠半尾較省，害我氣甲腳手肉都齊冷，我手頭共放一下輕，喝講傷輕；手頭共放一下重，予伊嫌傷重；手頭共放一下闊，伊煞底笑未煞；腳手肉底疲疲掣，阮看按爾就共掠頷管，伊煞對阮笑吻吻，講一句糜底滾（very good），就按爾做伊瞇眯仔睏。",
          "chit8-e7 toe3 i peh kau3 lak8 chan3 lau5-be2-teng2, i soah kong2 beh liah8 poann3 be2 khah seng2, hai7 goa2 khi3 kah kha-chhiu2 bah to chiau5 leng2, goa2 chhiu2-thau5 ka7 pang3 chit8-e7 khin, hoah kong2 siunn khin; chhiu2-thau5 ka7 pang3 chit8-e7 tang7, hou7 i hiam5 siong-tiong7; chhiu2-thau5 ka7 pang3 chit8-e7 khoah, i soah teh chhio3 boe7 soah; kha-chhiu2 bah teh phi5-phi5 chhoah, goan2 khoann3 an2-ni chiu7 ka7 liah8 am7-kun2, i soah tui3 gun2 chhio3-bun2-bun2, kong2 chit8 ku3 be5 teh kun2 (very good) , chiu7 an2-ni cho3 i bi5-bi5-a2 khun3."
        ],
        [
          "一下仔掠好叫伊精神，欲共伊提銅錢，煞起歹面，講阮那底吵伊的眠。我看破柺仔舉了做我行，伊煞追到十字路口，害我笑甲強欲哮。抵著這款赤查某實在無法度！又閣無趁半箍，行行行，緊來望看有好人客否？",
          "chit8-e7-a2 liah8 ho2 kio3 i cheng-sin5, beh ka7 i theh8 tang5-chinn5, soah khi2 phainn2-bin7, kong2 gun2 na2 teh chha2 i e5 bin5. goa2 khoann3-phoa3 koai2-a2 giah8 liau2 choe3 goa2 kiann5, i soah tui kau3 sip8-ji7 lou7-khau2, hai7 goa2 chhio3 kah kiong5 beh hau2. tu2 tioh8 chit khoan2 chhiah cha-bou2 sit8-chai7 bo5 hoat-tou7! iu7 koh bo5 than3 poann3 khou, kiann5 kiann5 kiann5, kin2 lai5 bang7 khoann3 u7 ho2 lang5-kheh bo5?"
        ],
        [
          "大馬路，幼街巷一直行規暗，好歹人客無關係，濟少加減趁。啥麼人身軀袂輕鬆，包恁掠了爽快笑瞇瞇，逐家來閣來閣來，緊來緊來。今是走佗去？嘿！佇遐佇遐！掠龍的啊！剛是走佗去？嘿！在遐在遐！掠龍的啊！喂！佗底叫哇？葫蘆島的啦！啊！葫蘆島的啊，葫蘆島的，阮啊NO！NO！NO！",
          "toa7 be2-lou7, iu3-ke-hang7 it-tit8 kiann5 kui am3, ho2-phainn2 lang5-kheh bo5 koan-he7, che7-chio2 ke-kiam2 than3. siann2-mih8 lang5 seng-khu boe7 khin-sang, pau lin2 liah8 liau2 song2-khoai3 chhio3-bi5-bi5, tak8-ke lai5 koh lai5 koh lai5, kin2 lai5 kin2 lai5. tann si7 chau2 to2 khi3? he! ti7 hia ti7 hia! liah8-leng5--e5 ah! kong si7 chau2 to2 khi3? he! chai7 hia chai7 hia! liah8-leng5--e5 ah! oe7! to2 teh kio3-oah? Hou5-lou5-tou2 e5-lah! ah! Hou5-lou5-to2 e5-a2, Hou5-lou5-to2--e5, gun2 ah NO! NO! NO!"
        ]
      ],
      "篇名": "掠龍的流浪記"
    },
    {
      "作者": "林賢",
      "出版年": "0",
      "文類": "流行歌",
      "書寫系統": "漢字",
      "段": [
        [
          "來一杯燒心的酒，管待伊解啥人的憂愁，目屎是今夜阮唯一的溫柔，明仔早莫閣為你想，留未椆絕情的手，愛赫爾深又閣怎樣。繁華的世間，不過像夢一場，清醒後隨人去自由。啊！心疼，離開的人你敢會知影，啊！悲歌，踮佇阮心頭唱未煞。",
          "lai5 chit8 poe sio-sim e5 chiu2, koan2-thai7 i kai2 siann2-lang5 e5 iu-chhiu5, bak8-sai2 si7 kim-ia7 goan2 i5-it e5 un-jiu5, bin5-a2-chai3 mai3 koh ui7 li2 siunn7, lau5 be7 tiau5 choat8-cheng5 e5 chhiu2, ai3 hiah-nih chhim iu7 koh chainn2-iunn7. hoan5-hoa5 e5 se3-kan, put-ko3 chhiunn7 bang7 chit8 tiunn5, chheng-chhenn2 au7 sui5 lang5 khi3 chu7-iu5. ah! sim-thiann3, li7-khui e5 lang5 li2 kam2 e7 chai-iann2, ah! pi-koa, tiam3 ti7 gun2 sim-thau5 chhiunn3 be7 soah."
        ],
        [
          "阮將全部的愛做一次博，若拄著你阮免想欲贏，偆這粒無人愛的心肝。等未到海枯石爛，阮將愛情看做唯一性命，若拄著你阮免想欲活，從今後無你的我，甘願永遠孤單。",
          "goan2 chiong choan5-pou7 e5 ai3 choe3 chit8 chhu3 poah8, na7 tu2 tioh8 li2 goan2 bian2 siunn7 beh iann5, chhun chit liap8 bo5 lang5 ai3 e5 sim-koann. tan2 boe7 kau3 hai2-khou-chioh8-noa7, goan2 chiong ai3-cheng5 khoann3-choe3 i5-it sinn3-mia7, na7 tu2 tioh8 li2 goan2 bian2 siunn7 beh oah8, chiong5 kim-au7 bo5 li2 e5 goa2, kam-goan7 eng2-oan2 kou-toann."
        ]
      ],
      "篇名": "探戈悲歌"
    }
  ]
}
