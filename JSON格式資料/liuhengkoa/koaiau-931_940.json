{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "想著過去真糊塗，行著烏暗路，放某囝無照顧，一時踏錯步。為著贖罪的緣故，關佇琉球島，希望以後會改過，重新來覺悟。",
          "siunn7 tioh8 koe3-khi3 chin hou5-tou5, kiann5 tioh8 ou-am3-lou7, pang3 bou2-kiann2 bo5 chiau3-kou3, chit8-si5 tah8 chho3 pou7. ui7 tioh8 siok8-choe7 e5 ian5-kou3, koainn ti7 Liu5-kiu5-to2, hi-bong7 i2-au7 e7 kai2-ko3, teng5-sin lai5 kak-gou7."
        ],
        [
          "離開我妻心痛疼，做工無心情。想著骨肉的細囝，無爹通好成，父母苦勸阮毋聽，墜落烏暗城，恨阮自己無怨命，浪子的歌聲。",
          "li7-khui goa2 chhe sim thiann3-thang3, choe3-kang bo5 sim-chiann5. siunn7 tioh8 kut-bah e5 soe3-kiann2, bo5 tia thang ho2 chiann5, pe7-bu2 khou2-khng3 goan2 m7 thiann, tui7-loh8 ou-am3-siann5, hin7 goan2 chu7-ki2 bo5 oan3 mia7, long7-chu2 e5 koa-siann."
        ],
        [
          "想著過去真糊塗，行著烏暗路，放某囝無照顧，一時踏錯步。為著贖罪的緣故，關佇琉球島，希望以後會改過，重新來覺悟。",
          "siunn7 tioh8 koe3-khi3 chin hou5-tou5, kiann5 tioh8 ou-am3-lou7, pang3 bou2-kiann2 bo5 chiau3-kou3, chit8-si5 tah8 chho3 pou7. ui7 tioh8 siok8-choe7 e5 ian5-kou3, koainn ti7 Liu5-kiu5-to2, hi-bong7 i2-au7 e7 kai2-ko3, teng5-sin lai5 kak-gou7."
        ]
      ],
      "篇名": "琉球夢"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "來來來將燒酒捀懸懸，我祝福你順風照心願，咱的情雖然值得留戀，請你按下毋通操煩。來來來我頭一杯祝你圓滿，第二杯鼓勵你通過任何的難關，第三杯等你成功凱旋，才來繼續啉予完。",
          "lai5 lai5 lai5 chiong sio-chiu2 phang5 koan5-koan5, goa2 chiok-hok li2 sun7-hong chiau3 sim-goan7, lan2 e5 cheng5 sui-jian5 tat8-tit liu5-loan5, chhiann2 li2 an3-ha7 m7 thang chhau-hoan5. lai5 lai5 lai5 goa2 thau5 chit8 poe chiok li2 oan5-boan2, te7-ji7 poe kou2-le7 li2 thong-koe3 jim7-ho5 e5 lan5-koan, te7-sann poe tan2 li2 seng5-kong khai2-soan5, chiah lai5 ke3-siok8 lim hou7 oan5."
        ],
        [
          "來來來將燒酒捀懸懸，我祝福你順風照心願，咱的情雖然值得留戀，請你按下毋通操煩。來來來我頭一杯祝你圓滿，第二杯鼓勵你通過任何的難關，第三杯等你成功凱旋，才來繼續啉予完。",
          "lai5 lai5 lai5 chiong sio-chiu2 phang5 koan5-koan5, goa2 chiok-hok li2 sun7-hong chiau3 sim-goan7, lan2 e5 cheng5 sui-jian5 tat8-tit liu5-loan5, chhiann2 li2 an3-ha7 m7 thang chhau-hoan5. lai5 lai5 lai5 goa2 thau5 chit8 poe chiok li2 oan5-boan2, te7-ji7 poe kou2-le7 li2 thong-koe3 jim7-ho5 e5 lan5-koan, te7-sann poe tan2 li2 seng5-kong khai2-soan5, chiah lai5 ke3-siok8 lim hou7 oan5."
        ],
        [
          "來來來我頭一杯祝你圓滿，第二杯鼓勵你通過任何的難關，第三杯等你成功凱旋，才來繼續啉予完。",
          "lai5 lai5 lai5 goa2 thau5 chit8 poe chiok li2 oan5-boan2, te7-ji7 poe kou2-le7 li2 thong-koe3 jim7-ho5 e5 lan5-koan, te7-sann poe tan2 li2 seng5-kong khai2-soan5, chiah lai5 ke3-siok8 lim hou7 oan5."
        ]
      ],
      "篇名": "第三杯酒"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "細妹按靚細妹按靚親像一蕊花，喙齒若白白紅紅的小喙，目睭若會講話。細妹按靚細妹按靚可比天頂的月，甜甜的笑容實在真古錐，害我啊！玲瓏踅。我來叫一聲小姐，你到底愛的是佗一个，我生甲緣投閣飄撇，已經無地尋。",
          "se3-moe7 an3-chiang se3-moe7 an3-chiang chhin-chhiunn7 chit8 lui2 hoe, chhui3-khi2 na7 peh8-peh8 ang5-ang5 e5 sio2 chhui3, bak8-chiu na7 e7 kong2-oe7. se3-moe7 an3-chiang se3-be7 an3-chiang kho2-pi2 thinn-teng2 e5 geh8, tinn-tinn e5 chhio3-iong5 sit8-chai7 chin kou2-chui, hai7 goa2--ah! lin-long-seh8. goa2 lai5 kio3 chit8 siann sio2-chia2, li2 tau3-te2 ai3 e5 si7 to2 chit8 e5, goa2 senn kah ian-tau5 koh phiau-phiat, i2-keng bo5 te7 chhoe7."
        ],
        [
          "細妹按靚細妹按靚親像一蕊花，喙齒若白白紅紅的小喙，目睭若會講話。細妹按靚細妹按靚可比天頂的月，甜甜的笑容實在真古錐，害我啊！玲瓏踅。我來叫一聲小姐，你到底愛的是佗一个，我生甲緣投閣飄撇，已經無地尋。",
          "se3-moe7 an3-chiang se3-moe7 an3-chiang chhin-chhiunn7 chit8 lui2 hoe, chhui3-khi2 na7 peh8-peh8 ang5-ang5 e5 sio2 chhui3, bak8-chiu na7 e7 kong2-oe7. se3-moe7 an3-chiang se3-be7 an3-chiang kho2-pi2 thinn-teng2 e5 geh8, tinn-tinn e5 chhio3-iong5 sit8-chai7 chin kou2-chui, hai7 goa2--ah! lin-long-seh8. goa2 lai5 kio3 chit8 siann sio2-chia2, li2 tau3-te2 ai3 e5 si7 to2 chit8 e5, goa2 senn kah ian-tau5 koh phiau-phiat, i2-keng bo5 te7 chhoe7."
        ],
        [
          "我來叫一聲小姐，你到底愛的是佗一个，我生甲緣投閣飄撇，已經無地尋。",
          "goa2 lai5 kio3 chit8 siann sio2-chia2, li2 tau3-te2 ai3 e5 si7 to2 chit8 e5, goa2 senn kah ian-tau5 koh phiau-phiat, i2-keng bo5 te7 chhoe7."
        ]
      ],
      "篇名": "細妹按靚"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "愛你無條件，愛我用心肝，毋管別人按怎講，相信我愛的人無變卦。愛情無條件，緣份全看破，為你犧牲即爾大，敢講你愛我去死才知疼。啊！我毋甘我毋甘我毋甘愛你，愛甲將你送別人。緣份猶未完，怨恨已經滿，山盟海誓原來是一場夢。啊！我毋甘我毋甘我毋甘得未著你，我嘛毋願放。有你是怨歎，無你是烏暗，那甘目睭金金看你去愛別人。",
          "ai3 li2 bo5 tiau5-kiann7, ai3 goa2 eng7 sim-koann, m7 koan2 pat8-lang5 an2-choann2 kong2, siong-sin3 goa2 ai3 e5 lang5 bo5 pian3-koa3. ai3-cheng5 bo5 tiau5-kiann7, ian5-hun7 choan5 khoann3-phoa3, ui7 li2 hi-seng chiah-nih toa7, kam2 kong2 li2 ai3 goa2 khi3 si2 chiah chai thiann3. ah! goa2 m7 kam goa2 m7 kam goa2 m7 kam ai3 li2, ai3 kah chiong3 li2 sang3 pat8-lang5. ian5-hun7 iau2-boe7 oan5, oan3-hun7 i2-keng moa2, san-beng5-hai2-se3 goan5-lai5 si7 chit8 tiunn5 bang7. ah! goa2 m7 kam goa2 m7 kam goa2 m7 kam tit be7 tioh8 li2, goa2 ma7 m7 goan7 pang3. u7 li2 si7 oan3-than3, bo5 li2 si7 ou-am3, na2 kam bak8-chiu kim-kim khoann3 li2 khi3 ai3 pat8-lang5."
        ],
        [
          "我自本單守花園一枝春，為你牽藤，為你移盆，為你抹媠粉。那知影你是一个薄情的郎君，日日鑽花群，雙腳踏雙船，用情即無穩，耽誤阮青春，這種愛情像雲過山崙，這種愛情那通閣吞忍，未消心肝的怨恨，只有斬斷傷心的緣份。",
          "goa2 chu7-pun2 toann siu2 hoe-hng5 chit8 ki chhun, ui7 li2 khan-tin5, ui7 li2 i5 phun5, ui7 li2 boah sui2 hun2. na2 chai-iann2 li2 si7 chit8 e5 pok8-cheng5 e5 long5-kun, jit8-jit8 chng3 hoe kun5, siang kha tah8 siang chun5, eng7 cheng5 chiah bo5 un2, tam-gou7 goan2 chheng-chhun, chit chiong2 ai3-cheng5 chhiunn7 hun5 ke3 soann-lun5, chit chiong2 ai3-cheng5 na2 thang koh thun-lun2, be7 siau sim-koann e5 oan3-hun7, chi2-u7 cham2-tng7 siong-sim e5 ian5-hun7."
        ],
        [
          "我自本單守花園一枝春，為你牽藤，為你移盆，為你抹媠粉。那知影你是一个薄情的郎君，日日鑽花群，雙腳踏雙船，用情即無穩，耽誤阮青春，這種愛情像雲過山崙，這種愛情那通閣吞忍，未消心肝的怨恨，只有斬斷傷心的緣份。",
          "goa2 chu7-pun2 toann siu2 hoe-hng5 chit8 ki chhun, ui7 li2 khan-tin5, ui7 li2 i5 phun5, ui7 li2 boah sui2 hun2. na2 chai-iann2 li2 si7 chit8 e5 pok8-cheng5 e5 long5-kun, jit8-jit8 chng3 hoe kun5, siang kha tah8 siang chun5, eng7 cheng5 chiah bo5 un2, tam-gou7 goan2 chheng-chhun, chit chiong2 ai3-cheng5 chhiunn7 hun5 ke3 soann-lun5, chit chiong2 ai3-cheng5 na2 thang koh thun-lun2, be7 siau sim-koann e5 oan3-hun7, chi2-u7 cham2-tng7 siong-sim e5 ian5-hun7."
        ]
      ],
      "篇名": "愛你無條件傷心的緣"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "毋是酒就是薰，安慰阮滿腹的心痠。坎坷路途那即遠，想著腳就軟。又閣想三頓飯，目屎又閣倒頭吞。若毋是你欺騙阮，也毋免受盡風霜，放捨阮船過水無痕，枉費過去鬥陣睏仝床。",
          "m7 si7 chiu2 chiu7 si7 hun, an-ui3 goan2 moa2-pak e5 sim-sng. kham-khiat lou7-tou5 na2 chiah hng7, siunn7 tioh8 kha chiu7 nng2. iu7-koh siunn7 sann tng3 png7, bak8-sai2 iu7 koh to3-thau5 thun. na7 m7 si7 li2 khi-phian3 goan2, ia7 m7 bian2 siu7 chin7 hong-song, pang3-sak goan2 chun5 koe3 chui2 bo5 hun5, ong2-hui3 koe3-khi3 tau3-tin7 khun3 kang5 chhng5."
        ],
        [
          "毋是酒就是薰，安慰阮滿腹的心痠。坎坷路途那即遠，想著腳就軟。又閣想三頓飯，目屎又閣倒頭吞。若毋是你欺騙阮，也毋免受盡風霜，放捨阮船過水無痕，枉費過去鬥陣睏仝床。",
          "m7 si7 chiu2 chiu7 si7 hun, an-ui3 goan2 moa2-pak e5 sim-sng. kham-khiat lou7-tou5 na2 chiah hng7, siunn7 tioh8 kha chiu7 nng2. iu7-koh siunn7 sann tng3 png7, bak8-sai2 iu7 koh to3-thau5 thun. na7 m7 si7 li2 khi-phian3 goan2, ia7 m7 bian2 siu7 chin7 hong-song, pang3-sak goan2 chun5 koe3 chui2 bo5 hun5, ong2-hui3 koe3-khi3 tau3-tin7 khun3 kang5 chhng5."
        ]
      ],
      "篇名": "船過水無痕"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "船螺三聲欲離開，討海掠魚去外位。袂當時常成雙對，放你孤單上喫虧。為欲家內幸福佮富貴，阮來食苦無所謂，希望順風滿載歸，形影不離來相隨。",
          "chun5-le5 sann siann beh li7-khui, tho2-hai2 liah8-hi5 khi3 goa7-ui7. boe7 tang3 si5-siong5 seng5 siang tui3, pang3 li2 kou-toann siong7 khek-khui. ui7 beh ke-lai7 heng7-hok kah hu3-kui3, goan2 lai5 chiah8-khou2 bo5-sou2-ui7, hi-bong7 sun7-hong moa2-chai3 kui, heng5-iann2 put li7 lai5 sio-sui5."
        ],
        [
          "船螺三聲欲離開，討海掠魚去外位。袂當時常成雙對，放你孤單上喫虧。雖然每工曝日潑海水，受風受雨無所謂，希望順風滿載歸，心內無限的安慰。",
          "chun5-le5 sann siann beh li7-khui, tho2-hai2 liah8-hi5 khi3 goa7-ui7. boe7 tang3 si5-siong5 seng5 siang tui3, pang3 li2 kou-toann siong7 khek-khui. sui-jian5 mui2-kang phak8-jit8 phoah hai2-chui2, siu7 hong siu7 hou7 bo5 sou2-ui7, hi-bong7 sun7-hong moa2-chai3 kui, sim-lai7 bu5 han7 e5 an-ui3."
        ],
        [
          "為欲家內幸福佮富貴，阮來食苦無所謂，希望順風滿載歸，形影不離來相隨。",
          "ui7 beh ke-lai7 heng7-hok kah hu3-kui3, goan2 lai5 chiah8-khou2 bo5-sou2-ui7, hi-bong7 sun7-hong moa2-chai3 kui, heng5-iann2 put li7 lai5 sio-sui5."
        ]
      ],
      "篇名": "船螺三聲"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "漂流遙遠的他鄉，尋無將來的方向，只有你的笑容，赫爾溫柔親像春風。分離難免會悲傷，毋知你敢肯原諒。為著理想，袂當閣再勉強，有一句話想欲對你講，莎喲哪啦再會啦，莎喲哪啦再會啦，雖然傷心也毋通斡頭看。莎喲哪啦再會啦，莎喲哪啦再會啦，從今以後只有孤單。",
          "phiau-liu5 iau5-oan2 e5 thann-hiong, chhoe7 bo5 chiong-lai5 e5 hong-hiong3, chi2-u7 li2 e5 chhio3-iong5, hiah-nih un-jiu5 chhin-chhiunn7 chhun-hong. hun-li7 lan5-bian2 e7 pi-siong, m7 chai li2 kam2 kheng2 goan5-liong7. ui7 tioh8 li2-siong2, boe7 tang3 koh chai3 bian2-kiong2, u7 chit8 ku3 oe7 siunn7 beh tui3 li2 kong2, sa-io2-na2-lah chai3-hoe7-lah, sa-io2-na2-lah chai3-hoe7-lah, sui-jian5 siong-sim ia7 m7 thang oat8-thau5 khoann3. sa-io2-na2-lah chai3-hoe7-lah, sa-io2-na2-lah chai3-hoe7-lah, chiong5-kim i2-au7 chi2-u7 kou-toann."
        ],
        [
          "漂流遙遠的他鄉，尋無將來的方向，只有你的笑容，赫爾溫柔親像春風。分離難免會悲傷，毋知你敢肯原諒。為著理想，袂當閣再勉強，有一句話想欲對你講，莎喲哪啦再會啦，莎喲哪啦再會啦，雖然傷心也毋通斡頭看。莎喲哪啦再會啦，莎喲哪啦再會啦，從今以後只有孤單。",
          "phiau-liu5 iau5-oan2 e5 thann-hiong, chhoe7 bo5 chiong-lai5 e5 hong-hiong3, chi2-u7 li2 e5 chhio3-iong5, hiah-nih un-jiu5 chhin-chhiunn7 chhun-hong. hun-li7 lan5-bian2 e7 pi-siong, m7 chai li2 kam2 kheng2 goan5-liong7. ui7 tioh8 li2-siong2, boe7 tang3 koh chai3 bian2-kiong2, u7 chit8 ku3 oe7 siunn7 beh tui3 li2 kong2, sa-io2-na2-lah chai3-hoe7-lah, sa-io2-na2-lah chai3-hoe7-lah, sui-jian5 siong-sim ia7 m7 thang oat8-thau5 khoann3. sa-io2-na2-lah chai3-hoe7-lah, sa-io2-na2-lah chai3-hoe7-lah, chiong5-kim i2-au7 chi2-u7 kou-toann."
        ],
        [
          "莎喲哪啦再會啦，莎喲哪啦再會啦，雖然傷心也毋通斡頭看。莎喲哪啦再會啦，莎喲哪啦再會啦，從今以後只有孤單。",
          "sa-io2-na2-lah chai3-hoe7-lah, sa-io2-na2-lah chai3-hoe7-lah, sui-jian5 siong-sim ia7 m7 thang oat8-thau5 khoann3. sa-io2-na2-lah chai3-hoe7-lah, sa-io2-na2-lah chai3-hoe7-lah, chiong5-kim i2-au7 chi2-u7 kou-toann."
        ]
      ],
      "篇名": "莎喲哪啦！再會啦"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "自彼一日，莎喲哪啦已經幾落年。到現在，我的心內猶原有你的芳水味，希望我閣一个跳探戈，情海茫茫，尋你尋無。",
          "chu7 hit chit8 jit8, sa-io2-na2-lah i2-keng kui2-loh8 ni5. kau3 hian7-chai7, goa2 e5 sim-lai7 iu5-goan5 u7 li2 e5 phang-chui2-bi7, hi-bang7 goa2 koh chit8 e5 thiau3 than3-ko3, cheng5-hai2 bong5-bong5, chhoe7 li2 chhoe7 bo5."
        ],
        [
          "你我的愛情戲，短短才搬一年。無奈呀癡情的我，一條情歌煞唱未醒。燒酒薄嘛是有人底醉，緣份淺嘛是有人傷悲，規氣看破冷落咱的情，咱的過去。",
          "li2 goa2 e5 ai3-cheng5 hi3, te2-te2 chiah poann chit8 ni5. bo5-nai7 ia7 chhi-cheng5 e5 goa2, chit8 tiau5 cheng5-koa soah chhiunn3 be7 chhinn2. sio-chiu2 poh8 ma7 si7 u7 lang5  teh chui3, ian5-hun7 chhian2 ma7 si7 u7 lang5 siong-pi, kui-khi3 khoann3-phoa3 leng2-loh8 lan2 e5 cheng5, lan2 e5 koe3-khi3."
        ]
      ],
      "篇名": "莎喲哪啦！再會啦！"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "做伙已經三年外，為何你欲離開我？路燈暗淡的光線，親像利刀割心肝。為按怎你來放捨我。無彩我無彩我，犧牲即爾大，為按怎你會來變卦。你害我你害我，心情袂快活。啊！莫講也罷莫講也罷，決心將你來看破。",
          "cho3-hoe2 i2-keng sann ni5 goa7, ui7-ho5 li2 beh li7-khui goa2? lou7-teng am3-tam7 e5 kng-soann3, chhin-chhiunn7 lai7-to koah sim-koann. ui7 an2-choann2 li2 lai5 pang3-sak goa2. bo5 chhai2 goa2 bo5 chhai2 goa2, hi-seng chiah-nih toa7, ui7 an2-choann2 li2 e7 lai5 pian3-koa3. li2 hai7 goa2 li2 hai7 goa2, sim-cheng5 boe7 khoann3-oah8. ah! mai3 kong2 ia7 pa3 mai3 kong2 ia7 pa3, koat-sim chiong li2 lai5 khoann3-phoa3."
        ],
        [
          "做伙已經三年外，為何你欲離開我？路燈暗淡的光線，親像利刀割心肝。為按怎你來放捨我。無彩我無彩我，犧牲即爾大，為按怎你會來變卦。你害我你害我，心情袂快活。啊！莫講也罷莫講也罷，決心將你來看破。",
          "cho3-hoe2 i2-keng sann ni5 goa7, ui7-ho5 li2 beh li7-khui goa2? lou7-teng am3-tam7 e5 kng-soann3, chhin-chhiunn7 lai7-to koah sim-koann. ui7 an2-choann2 li2 lai5 pang3-sak goa2. bo5 chhai2 goa2 bo5 chhai2 goa2, hi-seng chiah-nih toa7, ui7 an2-choann2 li2 e7 lai5 pian3-koa3. li2 hai7 goa2 li2 hai7 goa2, sim-cheng5 boe7 khoann3-oah8. ah! mai3 kong2 ia7 pa3 mai3 kong2 ia7 pa3, koat-sim chiong li2 lai5 khoann3-phoa3."
        ],
        [
          "為按怎你來放捨我。無彩我無彩我，犧牲即爾大，為按怎你會來變卦。你害我你害我，心情袂快活。啊！莫講也罷莫講也罷，決心將你來看破。",
          "ui7 an2-choann2 li2 lai5 pang3-sak goa2. bo5 chhai2 goa2 bo5 chhai2 goa2, hi-seng chiah-nih toa7, ui7 an2-choann2 li2 e7 lai5 pian3-koa3. li2 hai7 goa2 li2 hai7 goa2, sim-cheng5 boe7 khoann3-oah8. ah! mai3 kong2 ia7 pa3 mai3 kong2 ia7 pa3, koat-sim chiong li2 lai5 khoann3-phoa3."
        ]
      ],
      "篇名": "莫講也罷"
    },
    {
      "作者": "陳冠蒨",
      "出版年": "0",
      "文類": "流行歌",
      "書寫系統": "漢字",
      "段": [
        [
          "青春若親像好花當開，閃熾美麗的色彩，所以才來癡情的等待，貪戀著你的愛。",
          "chheng-chhun na7 chhin-chhiunn7 ho2 hoe tong khai, siam2-sih bi2-le7 e5 sek-chhai2, sou2-i2 chiah lai5 chhi-cheng5 e5 tan2-thai7, tham-loan5 tioh8 li2 e5 ai3."
        ],
        [
          "茫呀茫，茫是人間情海，姑成是拖磨，放捨你也是無彩。講來講去，敢講阮不該貪戀著你的愛。",
          "bang5 ia7 bang5, bang5 si7 jin5-kan cheng5-hai2, kou-chiann5 si7 thoa-boa5, pang3-sak li2 ia7 si7 bo5 chhai2. kong2 lai5 kong2 khi3, kam2 kong2 goan2 put-kai tham-loan5 tioh8 li2 e5 ai3."
        ],
        [
          "你的心情阮會了解，阮的心情請你想看覓。毋通聽著一句風聲，毋管真正無影，咱著為著環境來阻礙。",
          "li2 e5 sim-cheng5 gun2 e7 liau2-kai2, goan2 e5 sim-cheng5 chhiann2 li2 siunn7 khoann3-mai7. m7 thang thiann tioh8 chit8 ku3 hong-siann, m7 koan2 chin-chiann3 bo5 iann2, lan2 tioh8 ui7 tioh8 khoan5-keng2 lai5 chou2-gai7."
        ],
        [
          "生佇這个繁華世界，你就是阮不變的依賴，請你疼惜咱的緣份，牽倚阮的雙手，望咱家己的未來。蝴蝶也是趁青春年歲，趁著美麗自由飛。",
          "sinn ti7 chit e5 hoan5-hoa5 se3-kai3, li2 chiu7-si7 goan2 put-pian3 e5 i-lai7, chhiann2 li2 thiann3-sioh lan2 e5 ian5-hun7, khan oa2 goan2 e5 siang-chhiu2, bang7 lan2 ka-ki7 e5 bi7-lai5. ou5-tiap8 ia7 si7 than3 chheng-chhun ni5-hoe3, than3 tioh8 bi2-le7 chu7-iu5 poe."
        ]
      ],
      "篇名": "貪戀"
    }
  ]
}
