{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一粒寒星掛天涯，覕佇暗暗的所在，只有寒星會瞭解，心內有事無人知。風那透雨那來，莫非是欲拆開咱的愛，輕輕底叫你的名，聲聲是真情是真愛。",
          "chit8 liap8 han5-chhinn koa3 thian-gai5, bih ti7 am3-am3 e5 sou2-chai7, chi2-u7 han5-chhinn e7 liau2-kai2, sim-lai7 iu2-su7 bo5 lang5 chai. hong na2 thau3 hou7 na2 lai5, bok8-hui si7 beh thiah khui lan2 e5 ai3, khin-khin teh kio3 li2 e5 mia5, siann-siann si7 chin-cheng5 si7 chin ai3."
        ],
        [
          "啊！愛是憂愁佮目屎，拭了一擺閣一擺，一滴目屎一滴愛。人講愛情相欠債，何時等君倒轉來。",
          "ah! ai3 si7 iu-chhiu5 kah bak8-sai2, chhit liau2 chit8 pai2 koh chit8 pai2, chit8 tih bak8-sai2 chit8 tih ai3. lang5 kong2 ai3-cheng5 sio khiam3-che3, ho5-si5 tan2 kun to3-tng2--lai5."
        ],
        [
          "風那透雨那來，莫非是欲拆開咱的愛，輕輕底叫你的名，聲聲是真情是真愛。啊！我是為愛走天涯。",
          "hong na2 thau3 hou7 na2 lai5, bok8-hui si7 beh thiah khui lan2 e5 ai3, khin-khin teh kio3 li2 e5 mia5, siann-siann si7 chin-cheng5 si7 chin ai3. ah! goa2 si7 ui7 ai3 chau2 thian-gai5"
        ]
      ],
      "篇名": "我佮寒星"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "夜色真迷人，氣氛漸漸黯淡，尋出音樂，解脫烏暗，世間誰是有情人。因為有負擔，才會感覺心亂，行過思念，等過希望，最後遺憾無地藏。",
          "ia7-sek chin be5-lang5, khi3-hun chiam7-chiam7 am3-tam7, chhoe7 chhut im-gak8, kai2-thoat ou-am3, se3-kan siang2 si7 u7-cheng5-lang5. in-ui7 u7 hu7-tam, chiah e7 kam2-kak sim loan7, kiann5-koe3 su-liam7, tan2 koe3 hi-bong7, choe3-au7 ui5-ham7 bo5 te7 chhang3."
        ],
        [
          "我想你毋是真心底愛我，予我一人踮情路戇戇行。冷冷的心肝，虛情的對待，用阮的青春換一場悲哀，我想你毋是真心底愛我，予阮的心尋無依靠的所在，今後的生活註定閃未過孤單。",
          "goa2 siunn7 li2 m7 si7 chin-sim teh ai3 goa2, hou7 goa2 chit8 lang5 tiam3 cheng5-lou7 gong7-gong7 kiann5. leng2-leng2 e5 sim-koann, hi-cheng5 e5 tui3-thai7, iong7 gun2 e5 chheng-chhun oann7 chit8 tiunn5 pi-ai, goa2 siunn7 li2 m7 si7 chin-sim teh ai3 goa2, hou7 gun2 e5 sim chhoe7 bo5 i-kho3 e5 sou2-chai7, kim-au7 e5 seng-oah8 chu3-tiann7 siam2 boe7 koe3 kou-toann."
        ]
      ],
      "篇名": "我想你毋是真心愛我"
    },
    {
      "作者": "張哲",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮身邊時常有人問起，一生中上屆思念是佗一位，我無阿母踮佇阮身邊，只有爸爸照顧阮過日子。",
          "goan2 sin-pinn si5-siong5 u7 lang5 mng7 khi2, it-seng tiong siong7 kai3 su-liam7 si7 to2 chit8 ui7, goa2 bo5 a-bu2 tiam3 ti7 gun2 sin-pinn, chi2-u7 pa-pa chiau3-kou3 goan2 koe3 jit8-chi2."
        ],
        [
          "這人生茫茫親像海水，有時像台上搬的彼齣戲，看著爸爸為阮拍拚趁錢，毋捌將辛苦，掛在喙邊。",
          "che jin5-seng bong5-bong5 chhin-chhiunn7 hai2-chui2, u7-si5 chhiunn7 tai5-siong7 poann e5 hit chhut hi3, khoann3 tioh8 pa-pa ui7 goan2 phah-piann3 than3-chinn5, m7 bat chiong sin-khou2, koa3 chai7 chhui3-pinn."
        ],
        [
          "爸爸喲，一句我愛你，囥佇阮心內，毋敢來講出喙。爸爸喲，阮會孝順你，深深恩情無人可比。",
          "pa-pa io, chit8 ku3 goa2 ai3 li2, khng3 ti7 gun2 sim-lai7, m7 kiam2 lai5 kong2 chhut chhui3. pa-pa io, gun2 e7 hau3-sun7 li2, chhim-chhim un-cheng5 bo5 lang5 kho2-pi2."
        ]
      ],
      "篇名": "我愛甲心疼恩情無人可比"
    },
    {
      "作者": "李克明",
      "出版年": "0",
      "文類": "流行歌",
      "書寫系統": "漢字",
      "段": [
        [
          "明知無理由歇踮你身邊，遠遠的天邊，留戀一个你。無奈花開，無奈月當圓，我已經準備離開你。",
          "beng5-chai bo5 li2-iu5 hioh tiam3 li2 sin-pinn, hng7-hng7 e5 thinn-pinn, liu5-loan5 chit8 e5 li2. bo5-nai7 hoe khui, bo5-nai7 geh8 tng inn5, goa2 i2-keng chun2-pi7 li7-khui li2."
        ],
        [
          "我愛未起因為你像一粒星，我無法度飛佮你仝位，你的感情可比是深深的海水。",
          "goa2 ai3 be7 khi2 in-ui7 li2 chhiunn7 chit8 liap8 chhinn, goa2 bo5 hoat-tou7 pe kah li2 kang5-ui7, li2 e5 kam2-cheng5 kho2-pi2 si7 chhim-chhim e5 hai2-chui2."
        ],
        [
          "我愛未起，愛未起，今夜風無見，花也無芳味，月娘無探頭，夜星也無熾，惦惦講出一句我愛你，就已經歡喜閣甘心。",
          "goa2 ai3 be7 khi2, ai3 be7 khi2, kim-ia7 hong bo5 kinn3, hoe ia7 bo5 phang-bi7, goeh8-niu5 bo5 tham3-thau5, ia7-chhinn ia7 bo5 sih, tiam7-tiam7 kong2 chhut chit8 ku3 goa2 ai3 li2, chiu7 i2-keng hoann-hi2 koh kam-sim."
        ]
      ],
      "篇名": "我愛未起"
    },
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "冷冷的雨親像是無意義的閒話，毋通來沃佇我的生活我的一切，該問的其實你攏問過，關於愛情，佮人討論只是舉枷。",
          "leng2-leng2 e5 hou7 chhin-chhiunn7 si7 bo5 i3-gi7 e5 eng5-oe7, m7 thang lai5 ak ti7 goa2 e5 seng-oah8 goa2 e5 it-chhe3, kai mng7--e5 ki5-sit8 li2 long2 mng7 ke3, koan-u5 ai3-cheng5, kah lang5 tho2-lun7 chi2-si7 kiah8-ke5."
        ],
        [
          "兩字緣份啊！是最後的我的解說，失去的我，感謝天地，肯賜予我有一个愛你的機會，得著的也已經真濟。",
          "nng7 ji7 ian5-hun7 ah! si7 choe3-au7 e5 goa2 e5 kai2-soeh, sit--khi3 e5 goa2, kam2-sia7 thinn-te7, kheng2 su3 hou7 goa2 u7 chit8 e5 ai3 li2 e5 ki-hoe7, tit--tioh8-e5 ia7 i2-keng chin che7."
        ],
        [
          "我毋是最後你欲選的彼个，冷冷的風吹來，我的心疼亂亂飛，一聲再會吧，已經無怨慼，免講傷濟，心痠像雨水已經落地。",
          "goa2 m7 si7 choe3-au7 li2 beh soan2 e5 hit e5, leng2-leng2 e5 hong chhoe--lai5, goa2 e5 sim-thiann3 loan7-loan7 poe, chit8 siann chai3-hoe7 pah, i2-keng bo5 oan3-chheh, bian2 kong2 siunn che7, sim-sng chhiunn7 hou7-chui2 i2-keng loh8-te7."
        ],
        [
          "既然是我家己的生活，請你相信該想的其實我攏想過，關於愛情，感謝過去你的奉陪，一句真心話，謝天謝地，我有愛過。",
          "ki3-jian5 si7 goa2 ka-ki7 e5 seng-oah8, chhiann2 li2 siong-sin3 kai siunn7--e5 ki5-sit8 goa2 long2 siunn7 ke3, koan-u5 ai3-cheng5, kam2-sia7 koe3-khi3 li2 e5 hong7-poe5, chit8 ku3 chin-sim-oe7, sia7-thinn-sia7-te7, goa2 u7 ai3 ke3."
        ]
      ],
      "篇名": "我愛過"
    },
    {
      "作者": "鄭進一",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為何你的心內一直毋知，毋知我對你情深似海，我真心將你愛閣用心來對待，希望有幸福的將來。",
          "ui7-ho5 li2 e5 sim-lai7 it-tit8 m7 chai, m7 chai goa2 tui3 li2 cheng5 chhim su3 hai2, goa2 chin-sim chiong li2 ai3 koh iong7-sim lai5 tui3-thai7, hi-bong7 u7 heng7-hok e5 chiong-lai5."
        ],
        [
          "為何我的心內一直毋知，毋知我敢是你的最愛，想著你的對待有時好有時歹，是悲哀是無奈，誰叫我千不該萬不該頭一擺，無真正想看覛，就愛甲即厲害。",
          "ui7-ho5 goa2 e5 sim-lai7 it-tit8 m7 chai, m7 chai goa2 kam2 si7 li2 e5 choe3-ai3, siunn7 tioh8 li2 e5 tui3-thai7 u7-si5 ho2 u7-si5 bai2, si7 pi-ai si7 bo5-nai7, siang2 kio3 goa2 chhian put-kai ban7 put-kai thau5-chit8-pai2, bo5 chin-chiann3 siunn7 khoann3 mai7, chiu7 ai3 kah chiah li7-hai7."
        ],
        [
          "墜落苦海，你我的愛情世界，欲閣流偌濟目屎，我嘛毋知。",
          "tui7 loh8 khou2-hai2, li2 goa2 e5 ai3-cheng5 se3-kai3, beh koh lau5 loa7 che7 bak8-sai2, goa2 ma7 m7 chai."
        ]
      ],
      "篇名": "我嘛毋知"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你若有希望愛一个會對你純情的女性，第一步態度愛正經，靠拍拚來創造好前程，有自信通予對方來快活過一生，即通來即通來表明，表明你真實的愛情真實的愛情。",
          "li2 na7 u7 hi-bong7 ai3 chit8 e5 e7 tui3 li2 sun5-cheng5 e5 lu2-seng3, te7-it pou7 thai3-tou7 ai3 cheng3-keng, kho3 phah-piann3 lai5 chhong3-cho7 ho2 chian5-theng5, u7 chu7-sin3 thang hou7 tui3-hong lai5 khoann3-oah8 ke3 it-seng, chiah thang lai5 chiah thang lai5 piau2-beng5, piau2-beng5 li2 chin-sit8 e5 ai3-cheng5 chin-sit8 e5 ai3-cheng5."
        ],
        [
          "你若有希望愛一个會對你崇拜的女性，第一步心緒愛鎮靜，來爭取經濟上的安定，人慷慨又閣有風度總會受歡迎，自然會自然會完成，完成你快樂的愛情真實的愛情。",
          "li2 na7 u7 hi-bong7 ai3 chit8 e5 e7 tui3 li2 chong5-pai3 e5 lu2-seng3, te7-it pou7 sim-su7 ai3 tin3-cheng7, lai5 cheng-chhu2 keng-che3 siong7 e5 an-teng7, lang5 khong2-khai3 iu7-koh u7 hong-tou7 chong2 e7 siu7 hoan-geng5, chu7-jian5 e7 chu7-jian5 e7 oan5-seng5, oan5-seng5 li2 khoai3-lok8 e5 ai3-cheng5 chin-sit8 e5 ai3-cheng5."
        ],
        [
          "你若有希望愛一个會對你幫助的女性，第一步眼光愛精明，會理家會忍耐歹環境，比較著美貌較會來幫助你一生，趕緊來趕緊來進行，進行你幸福的愛情真實的愛情。",
          "li2 na7 u7 hi-bong7 ai3 chit8 e5 e7 tui3 li2 pang-chou7 e5 li2-seng3, te7-it pou7 gan2-kong ai3 cheng-beng5, e7 li2-ke e7 jim2-nai7 phainn2 khoan5-keng2, pi2-kau3 tioh8 bi2-mau7 khah e7 lai5 pang-chou7 li2 it-seng, koann2-kin2 lai5 koann2-kin2 lai5 chin3-heng5, chin3-heng5 li2 heng7-hok e5 ai3-cheng5 chin-sit8 e5 ai3-cheng5."
        ]
      ],
      "篇名": "求愛的條件"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你為何吐大悸，因何心哀悲，男子漢應該著勇敢去拍拚，勝敗是運命，何必怨嘆。一生總有一擺一生總有一擺開花的日子。",
          "li2 ui7-ho5 thou2 toa7 khui3, in-ho5 sim ai-pi, lam5-chu2-han3 eng-kai tioh8 iong2-kam2 khi3 phah-piann3, seng3-pai7 si7 un7-mia7, ho5-pit oan3-than3. it-seng chong2 u7 chit8 pai2 it-seng chong2 u7 chit8 pai2 khui-hoe e5 jit8-chi2."
        ],
        [
          "你為何吐大哮，因何失志氣，男子漢應該著向前去處理，勝敗是運命，何必怨嘆。一生總有一擺一生總有一擺得意的日子。",
          "li2 ui7-ho5 thou2 toa7 hau2, in-ho5 sit chi3-khi3, lam5-chu2-han3 eng-kai tioh8 hiong3-cheng5 khi3 chhu2-li2, seng3-pai7 si7 un7-mia7, ho5-pit oan3-than3. it-seng chong2 u7 chit8 pai2 it-seng chong2 u7 chit8 pai2 tek-i3 e5 jit8-chi2."
        ],
        [
          "你為何吐大哮，因何心空虛，男子漢應該著一心去拍拚，勝敗是運命，何必怨嘆。一生總有一擺一生總有一擺成功的日子。",
          "li2 ui7-ho5 thou2 toa7 hau2, in-ho5 sim khang-hi, lam5-chu2-han3 eng-kai tioh8 it-sim khi3 phah-piann3, seng3-pai7 si7 un7-mia7, ho5-pit oan3-than3. it-seng chong2 u7 chit8 pai2 it-seng chong2 u7 chit8 pai2 seng5-kong e5 jit8-chi2."
        ]
      ],
      "篇名": "男子漢"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "男子漢的心內有情有愛有目屎，男子漢的心內痛苦毋敢講出來，心愛的毋通來誤解。面倔強是無奈，總有一工總有一工你會知，男性並無辜負著你的愛。",
          "lam5-chu2-han3 e5 sim-lai7 u7 cheng5 u7 ai3 u7 bak8-sai2, lam5-chu2-han3 e5 sim-lai7 thong3-khou2 m7 kann2 kong2--chhut-lai5, sim-ai3--e5 m7 thang lai5 gou7-kai2. bin7 khut-kiong5 si7 bo5-nai7, chang2 u7 chit8 kang chong2 u7 chit8 kang li2 e7 chai, lam5-seng3 peng7 bo5 kou-hu7 tioh8 li2 e5 ai3."
        ],
        [
          "男子漢的心內有情有愛有目屎，男子漢的心內痛苦毋敢講出來，心愛的毋通來誤解。面倔強是無奈，總有一工總有一工你會知，男性並無辜負著你的愛。",
          "lam5-chu2-han3 e5 sim-lai7 u7 cheng5 u7 ai3 u7 bak8-sai2, lam5-chu2-han3 e5 sim-lai7 thong3-khou2 m7 kann2 kong2--chhut-lai5, sim-ai3--e5 m7 thang lai5 gou7-kai2. bin7 khut-kiong5 si7 bo5-nai7, chang2 u7 chit8 kang chong2 u7 chit8 kang li2 e7 chai, lam5-seng3 peng7 bo5 kou-hu7 tioh8 li2 e5 ai3."
        ]
      ],
      "篇名": "男子漢的愛"
    },
    {
      "作者": "陳宏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "人生啊！路途千萬里，小小的困難算啥物，暫時的失敗毋免怨嘆，一步一步向前去。愛靠我自己，毋驚人來諷刺。愛靠我志氣，落魄欲算啥物，忍耐忍耐吞落去吞落去，啊！我相信我相信最後一定會成功佮勝利。",
          "jin5-seng ah! lou7-tou5 chhian-ban7 li2, sio2-sio2 e5 khun3-lan5 sng3 siann2-mih8, chiam7-si5 e5 sit-pai7 m7 bian2 oan3-than3, chit8 pou7 chit8 pou7 hiong3-cheng5 khi3. ai3 kho3 goa2 chu7-ki2, m7 kiann lang5 lai5 hong-chhi3. ai3 kho3 goa2 chi3-khi3, loh8-phek beh sng3 siann2-mih8, jim2-nai7 jim2-nai7 thun--loh8-khi3 thun--loh8-khi3, ah! goa2 siong-sin3 goa2 siong-sin3 choe3-au7 it-teng7 e7 seng5-kong kah seng3-li7."
        ],
        [
          "人生啊！路途千萬里，小小的困難算啥物，暫時的失敗毋免怨嘆，一步一步向前去。愛靠我自己，毋驚人來諷刺。愛靠我志氣，落魄欲算啥物，忍耐忍耐吞落去吞落去，啊！我相信我相信最後一定會成功佮勝利。",
          "jin5-seng ah! lou7-tou5 chhian-ban7 li2, sio2-sio2 e5 khun3-lan5 sng3 siann2-mih8, chiam7-si5 e5 sit-pai7 m7 bian2 oan3-than3, chit8 pou7 chit8 pou7 hiong3-cheng5 khi3. ai3 kho3 goa2 chu7-ki2, m7 kiann lang5 lai5 hong-chhi3. ai3 kho3 goa2 chi3-khi3, loh8-phek beh sng3 siann2-mih8, jim2-nai7 jim2-nai7 thun--loh8-khi3 thun--loh8-khi3, ah! goa2 siong-sin3 goa2 siong-sin3 choe3-au7 it-teng7 e7 seng5-kong kah seng3-li7."
        ],
        [
          "愛靠我自己，毋驚人來諷刺。愛靠我志氣，落魄欲算啥物，忍耐忍耐吞落去吞落去，啊！我相信我相信最後一定會成功佮勝利。",
          "ai3 kho3 goa2 chu7-ki2, m7 kiann lang5 lai5 hong-chhi3. ai3 kho3 goa2 chi3-khi3, loh8-phek beh sng3 siann2-mih8, jim2-nai7 jim2-nai7 thun--loh8-khi3 thun--loh8-khi3, ah! goa2 siong-sin3 goa2 siong-sin3 choe3-au7 it-teng7 e7 seng5-kong kah seng3-li7."
        ]
      ],
      "篇名": "男兒本色"
    }
  ]
}
