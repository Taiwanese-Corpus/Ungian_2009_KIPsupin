{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "離別雖然是暫時，啥人會願意。生離死別最傷悲，忍耐來送你，心愛的著會記，我底等你等待你趕緊回來，啊！毋敢哭出聲，裝笑容送出帆，期待你緊轉來。",
          "li7-piat8 sui-jian5 si7 chiam7-si5, siann2-lang5 e7 goan7-i3. sinn-li5-si2-piat8 choe3 siong-pi, jim2-nai7 lai5 sang3 li2, sim-ai3--e5 tioh8 e7 ki3, goa2 teh tan2 li2 tan2-thai7 li2 koann2-kin2 hoe5-lai5, ah! m7 kann2 khau3 chhut-siann, chng chhio3-iong5 sang3 chhut-phang5, ki5-thai7 li2 kin2 tng2--lai5."
        ],
        [
          "船螺聲音陳一聲，船隻欲起行，為著前途去拍拚。碼頭惜別兄，心愛的聽見否，我底叫你我叫你我的愛人。啊！身體請保重，毋免我來悲傷，期待你轉故鄉。",
          "chun5-le5 siann-im tan5 chit8 siann, chun5-chiah beh khi2-kiann5, ui7 tioh8 chian5-tou5 khi3 phah-piann3. be2-thau5 sioh-piat8 hiann, sim-ai3 e5 thiann--kinn3 bo5, goa2 teh kio3 li2 goa2 kio3 li2 goa2 e5 ai3-jin5. ah! sin-the2 chhiann2 po2-tiong7, m7 bian2 goa2 lai5 pi-siong, ki5-thai7 li2 tng2 kou3-hiong."
        ],
        [
          "珠淚掛佇目睭墘，面笑心傷悲，忍耐離別的稀微，期待再相見，心愛的再會啦，你做你去做你去，祝你成功，啊！無情的大船慢來離離開去，期待咱重逢時。",
          "chu-lui7 koa3 ti7 bak8-chiu-kinn5, bin7 chhio3 sim siong-pi, jim2-nai7 li7-piat8 e5 hi-bi5, ki5-thai7 chai3 sio-kian3, sim-ai3--e5 chai3-hoe7-lah, li2 choe3 li2 khi3 cho3 li2 khi3, chiok li2 seng5-kong, ah! bo5-cheng5 e5 toa7-chun5 ban7-lai5 li5 li7-khui khi3, ki5-thai7 lan2 tiong5-hong5-si5."
        ]
      ],
      "篇名": "送君佇碼頭"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "下暗咱相招來去，咱來去來去踅夜市，衫褲共穿予拍哩拍哩，抹粉嘛點胭脂。下暗是好天氣，咱來去來去踅夜市，天星嘛為咱閃閃熾熾，月娘的面嘛紅吱吱。",
          "e7-am3 lan2 sio-chio lai5-khi3, lan2 lai5-khi3 lai5-khi3 seh8 ia7-chhi7, sann-khou3 ka7 chheng7 hou7 pha-li pha-li, boah hun2 ma7 tiam2 ian-chi. e7-am3 si7 ho2 thinn-khi3, lan2 lai5-khi3 lai5-khi3 seh8 ia7-chhi7, thinn-chhinn ma7 ui7 lan2 siam2-siam2-sih-sih, goeh8-niu5 e5 bin7 ma7 ang5-ki-ki."
        ],
        [
          "男女老幼滿滿是，情侶雙雙又對對，[毛^火]過來踅過去。歡歡喜喜鬧熱亟亟。一攤一攤的山珍海味，頭家好禮閣好喙，喝過來扭過去，充滿人情味可愛的夜市。",
          "lam5-lu2-lau7-iu3 moa2-moa2-si7, cheng5-li7 sang-sang iu7 tui3-tui3, chhoa7 koe3 lai5 seh8 koe3 khi3. hoann-hoann-hi2-hi2 lau7-jiat8 kek-kek. chit8 thoann chit8 thoann e5 san-tin-hai2-bi7, thau5-ke ho2 le2 koh ho2 chhui3, hoah koe3 lai5 niu2 koe3 khi3, chhiong-boan2 jin5-cheng5-bi7 kho2-ai3 e5 ia7-chhi7."
        ],
        [
          "下暗若無啥代誌，咱來去來去踅夜市。下暗咱相招來去，充滿人情味可愛的夜市。遊夜街好夜街市，日頭墜落地，夜暝的紅燈青燈，照落滿街市。",
          "e7-am3 na7 bo5 tai7-chi3, lan2 lai5-khi3 lai5-khi3 seh8 ia7-chhi7. e7-am3 lan2 sio-chio lai5-khi3, chhiong-boan2 jin5-cheng5-bi7 kho2-ai3 e5 ia7-chhi7. iu5 ia7 ke ho2 ia7 ke-chhi7, jit8-thau5 tui7-loh8 te7, ia7-me5 e5 ang5-teng chhenn-teng, chio3--loh8 boan2 koe-chhi7."
        ],
        [
          "下暗咱相招來去，咱來去來去踅夜市，衫褲共穿予拍哩拍哩，抹粉嘛點胭脂。下暗是好天氣，咱來去來去踅夜市，天星嘛為咱閃閃熾熾，月娘的面嘛紅吱吱。",
          "e7-am3 lan2 sio-chio lai5-khi3, lan2 lai5-khi3 lai5-khi3 seh8 ia7-chhi7, sann-khou3 ka7 chheng7 hou7 pha-li pha-li, boah hun2 ma7 tiam2 ian-chi. e7-am3 si7 ho2 thinn-khi3, lan2 lai5-khi3 lai5-khi3 seh8 ia7-chhi7, thinn-chhinn ma7 ui7 lan2 siam2-siam2-sih-sih, goeh8-niu5 e5 bin7 ma7 ang5-ki-ki."
        ],
        [
          "男女老幼滿滿是，情侶雙雙又對對，[毛^火]過來踅過去。歡歡喜喜鬧熱亟亟。一攤一攤的山珍海味，頭家好禮閣好喙，喝過來扭過去，充滿人情味可愛的夜市。",
          "lam5-lu2-lau7-iu3 moa2-moa2-si7, cheng5-li7 sang-sang iu7 tui3-tui3, chhoa7 koe3 lai5 seh8 koe3 khi3. hoann-hoann-hi2-hi2 lau7-jiat8 kek-kek. chit8 thoann chit8 thoann e5 san-tin-hai2-bi7, thau5-ke ho2 le2 koh ho2 chhui3, hoah koe3 lai5 niu2 koe3 khi3, chhiong-boan2 jin5-cheng5-bi7 kho2-ai3 e5 ia7-chhi7."
        ],
        [
          "下暗若無啥代誌，咱來去來去踅夜市。下暗咱相招來去，充滿人情味可愛的夜市。",
          "e7-am3 na7 bo5 tai7-chi3, lan2 lai5-khi3 lai5-khi3 seh8 ia7-chhi7. e7-am3 lan2 sio-chio lai5-khi3, chhiong-boan2 jin5-cheng5-bi7 kho2-ai3 e5 ia7-chhi7."
        ],
        [
          "下暗咱相招來去，咱來去來去踅夜市，衫褲共穿予拍哩拍哩，抹粉嘛點胭脂。下暗咱相招來去，咱來去來去踅夜市，衫褲共穿予拍哩拍哩，抹粉嘛點胭脂。下暗咱相招來去，咱來去來去踅夜市，衫褲共穿予拍哩拍哩，抹粉嘛點胭脂。",
          "e7-am3 lan2 sio-chio lai5-khi3, lan2 lai5-khi3 lai5-khi3 seh8 ia7-chhi7, sann-khou3 ka7 chheng7 hou7 pha-li pha-li, boah hun2 ma7 tiam2 ian-chi. e7-am3 lan2 sio-chio lai5-khi3, lan2 lai5-khi3 lai5-khi3 seh8 ia7-chhi7, sann-khou3 ka7 chheng7 hou7 pha-li pha-li, boah hun2 ma7 tiam2 ian-chi. e7-am3 lan2 sio-chio lai5-khi3, lan2 lai5-khi3 lai5-khi3 seh8 ia7-chhi7, sann-khou3 ka7 chheng7 hou7 pha-li pha-li, boah hun2 ma7 tiam2 ian-chi."
        ]
      ],
      "篇名": "踅夜市"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "夢中的彼个人離開幾落冬，怎樣我會每暗夢，不覺心痠目箍紅，想起彼一時對我情意重，糊塗的我閣去愛別人，心愛的你也無來怨嘆，將我當做無情人。",
          "bang7-tiong e5 hit e5 lang5 li7-khui kui2-loh8 tang, chainn2-iunn7 goa2 e7 mui2 am3 bang7, put-kak sim sng bak8-khou ang5, siunn7-khi2 hit chit8-si5 tui3 goa2 cheng5-i3 tang7, hou5-tou5 e5 goa2 koh khi3 ai3 pat8-lang5, sim-ai3 e5 li2 ia7 bo5 lai5 oan3-than3, chiong goa2 tong3-cho3 bo5-cheng5-lang5."
        ],
        [
          "懷念著你一个人自己來怨嘆，當初不該將你放，今日毋免來失戀，反悔已經慢，想也無彩工。從今以後好好來做人，心愛的希望今夜眠夢，將我當做有情人。",
          "hoai5-liam7 tioh8 li2 chit8 e5 lang5 chu7-ki2 lai5 oan3-than3, tong-chhou put-kai chiong li2 pang3, kim-jit8 m7 bian2 lai5 sit-loan5, hoan2-hoe2 i2-keng ban7, siunn7 ia7 bo5-chhai2-kang. chiong5-kim-i2-au7 ho2-ho2 lai5 cho3-lang5, sim-ai3 e5 hi-bong7 kim-ia7 bin5-bang7, chiong goa2 tong3-cho3 u7 cheng5 lang5."
        ]
      ],
      "篇名": "追憶的戀夢"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "燒酒你敢知敢知阮心內為情底流目屎，過去純情愛被人來所害，即著分東西，心肝的痛苦無地講出來。只有目屎吞腹內，借酒來排解三聲的無奈，燒酒閣再來。想起彼當時雙人情綿綿，一時一刻也無離，離開到現時心愛佗位去，你是海角抑天邊，無論到何時永遠愛著你，望你轉來伴相隨。",
          "sio-chiu2 li2 kam2 chai kam2 chai gun2 sim-lai7 ui7 cheng5 teh lau5 bak8-sai2, koe3-khi3 sun5 cheng5-ai3 pi7 lang5 lai5 sou2 hai7, chiah tioh8 hun tang-sai, sim-koann e5 thong3-khou2 bo5 te7 kong2--chhut-lai5. chi2-u7 bak8-sai2 thun pak-lai7, chioh chiu2 lai5 pai5-kai2 sann siann e5 bo5-nai7, sio-chiu2 koh chai3 lai5. siunn7-khi2 hit tong-si5 siang-lang5 cheng5 mi5-mi5, chit8 si5 chit8 khek ia7 bo5 li7, li7-khui kau3 hian7-si5 sim-ai3 to2-ui7 khi3, li2 si7 hai2-kak a2 thinn-pinn, bo5-lun7 kau3 ho5-si5 eng2-oan2 ai3 tioh8 li2, bang7 li2 tng2 lai5 phoann7 siong-sui5."
        ],
        [
          "燒酒你嘛知知影阮心內無酒陪伴心悲哀，燒酒閣再來一杯閣一杯，千杯醉落地。想欲放袂記也是無用意，深深為你迷。請你著原諒毋通心怨慼，千里有緣會相會，你咱無少年毋通再徘徊，期待早日閣做伙。",
          "sio-chiu2 li2 ma7 chai chai-iann2 gun2 sim-lai7 bo5 chiu2 poe5-phoann7 sim pi-ai, sio-chiu2 koh chai3 lai5 chit8 poe koh chit8 poe, chhian poe chui3 loh8 te7. siunn7 beh pang3 be7 ki3 ia7 si7 bo5 iong7-i3, chhim-chhim ui7 li2 be5. chhiann2 li2 tioh8 goan5-liong7 m7 thang sim oan3-chheh, chhian li2 u7 ian5 e7 siong-hoe7, li2 lan2 bo5 siau3-lian5 m7 thang chai3 pai5-hoe5, ki5-thai7 cha2-jit8 koh cho3-hoe2."
        ],
        [
          "雖然咱離開心肝也想你，拜託神明共通知，轉來相安慰燒酒只有你，只有你知阮心意，只有你知阮心意。",
          "sui-jian5 lan2 li7-khui sim-koann ia7 siunn7 li2, pai3-thok sin5-beng5 ka7 thong-ti, tng2 lai5 sio an-ui3 sio-chiu2 chi2-u7 li2, chi2-u7 li2 chai goan2 sim-i3, chi2-u7 li2 chai goan2 sim-i3."
        ]
      ],
      "篇名": "酒"
    },
    {
      "作者": "無",
      "出版年": "1966",
      "文類": "流行歌",
      "書寫系統": "漢字",
      "段": [
        [
          "自恨一生歹八字，好花變成野玫瑰。異鄉做著酒家女，已經過了兩三年，心稀微暗傷悲，有時予人來藐視，目屎毋敢流出去，也著忍耐渡日子。",
          "chu7 hun7 it-seng phainn2 peh-ji7, ho2 hoe pian3-seng5 ia2 mui5-kui3. i7-hiong choe3 tioh8 chiu2-ka-lu2, i2-keng ke3 liau2 nng7 sann ni5, sim hi-bi5 am3 siong-pi, u7 si5 hou7 lang5 lai5 biau2-si7, bak8-sai2 m7 kann2 lau5--chhut-khi3, ia7 tioh8 jim2-nai7 tou7 jit8-chi2."
        ],
        [
          "怨嘆薄情的郎君，花蕊採了情也斷，害阮前途罩烏雲，袂得見著明月光。心憂悶怨彼陣，金言玉語來騙阮，今日才著墜落海，伴客啉酒喝酒拳。",
          "oan3-than3 pok8-cheng5 e5 long5-kun, hoe-lui2 chhai2 liau2 cheng5 ia7 tng7, hai7 goan2 chian5-tou5 tah ou-hun5, boe7-tit kinn3 tioh8 beng5-goeh8-kng. sim iu-bun7 oan3 hit-chun7, kim-gian5-giok8-gi2 lai5 phian3 goan2, kim-jit8 chiah tioh8 tui7-loh8 hai2, phoann7 kheh lim chiu2 hoah chiu2-kun5."
        ],
        [
          "手捀一杯的燒酒，想著目屎流袂離。燒酒若無啉落去，人客講阮無情意。心空虛怨恨伊，予阮變成野花蕊，時常被人虐言語，啥人可憐酒家女。",
          "chhiu2 phang5 chit8 poe e5 sio-chiu2, siunn7 tioh8 bak8-sai2 lau5 boe7 li7. sio-chiu2 na7 bo5 lim--loh8-khi3, lang5-kheh kong2 gun2 bo5 cheng5-i3. sim khang-hi oan3-hun7 i, hou7 gun2 pian3-seng5 ia2 hoe-lui2, si5-siong5 pi7 lang5 giat8 gian5-gu2, siann2-lang5 kho2-lin5 chiu2-ka-li2."
        ]
      ],
      "篇名": "酒女哀怨"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "鼻著粉味心就凝，燒酒啉無停。做著酒女為環境，毋通講阮無正經。酒女酒女你著毋通無心情，暗暗哭不幸。靠著自己的本領，毋驚予人來批評。",
          "phinn7 tioh8 hun2-bi7 sim chiu7 geng5, sio-chiu2 lim bo5 theng5. choe3 tioh8 chiu2-lu2 ui7 khoan5-keng2, m7 thang kong2 goan2 bo5 cheng3-keng. chiu2-lu2 chiu2-lu2 li2 tioh8 m7 thang bo5 sim-cheng5, am3-am3 khau3 put-heng7. kho3 tioh8 chu7-ki2 e5 pun2-leng2, m7 kiann hou7 lang5 lai5 phoe-pheng5."
        ],
        [
          "酒家門前青紅燈，照著阮胸前。想著父母的叮嚀，叫阮趁錢愛端正。酒女酒女你有可愛的面形，酒量勇閣猛。雖然淪落煙花間，總有一日見光明。",
          "chiu2-ka mng5-cheng5 chhenn-ang5-teng, chio3 tioh8 goan2 heng-cheng5. siunn7 tioh8 pe7-bu2 e5 teng-leng5, kio3 goan2 than3-chinn5 ai3 toan-cheng3. chiu2-lu2 chiu2-lu2 li2 u7 kho2-ai3 e5 bin7-heng5, chiu2-liong7 iong2 koh beng2. sui-jian5 lun5-loh8 ian-hoe-keng, chong2 u7 chit8 jit8 kian3 kong-beng5."
        ],
        [
          "三番走唱唱袂停，小費三四仟，五番人客有感情，可惜已經有家庭。酒女酒女你若目屎滴胸前，那有好前程，浸在燒酒的人生，聲聲無奈啥路用。",
          "sam hoan chau2-chhiunn3 chhiunn3 boe7 theng5, sio2-hui3 sann si3 chheng, gou7 hoan lang5-kheh u7 kam2-cheng5, kho2-sioh i2-keng u7 ka-teng5. chiu2-lu2 chiu2-lu2 li2 na7 bak8-sai2 tih heng-cheng5, na2 u7 ho2 chian5-theng5, chim3 chai7 sio-chiu2 e5 jin5-seng, siann-siann bo5-nai7 siann2 lou7-eng7."
        ],
        [
          "酒女酒女你若目屎滴胸前，那有好前程，浸在燒酒的人生，聲聲無奈啥路用。",
          "chiu2-lu2 chiu2-lu2 li2 na7 bak8-sai2 tih heng-cheng5, na2 u7 ho2 chian5-theng5, chim3 chai7 sio-chiu2 e5 jin5-seng, siann-siann bo5-nai7 siann2 lou7-eng7."
        ]
      ],
      "篇名": "酒女酒女"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "那啉酒那來唸歌，啉甲面燒心畏寒，那卡西的音樂一直彈，來刺著阮的心肝。酒矸仔伴酒矸仔伴，痛苦的心肝像船靠無岸，酒若啉完閣提，橫直無人看，橫直無人來安慰我。",
          "na2 lim chiu2 na2 lai5 liam7 koa, lim kah bin7 sio sim ui3-koann5, na2-kha2-si e5 im-gak8 it-tit8 toann5, lai5 chhiah tioh8 goan2 e5 sim-koann. chiu2-kan-a2 phoann7 chiu2-kan-a2 phoann7, thong3-khou2 e5 sim-koann chhiunn7 chun5 kho3 bo5 hoann7, chiu2 na7 lim oan5 koh theh8, hoainn5-tit8 bo5 lang5 khoann3, hoainn5-tit8 bo5 lang5 lai5 an-ui3 goa2."
        ],
        [
          "那啉酒那來唸歌，啉甲面燒心畏寒，那卡西的音樂一直彈，來刺著阮的心肝。酒矸仔伴酒矸仔伴，痛苦的心肝像船靠無岸，酒若啉完閣提，橫直無人看，橫直無人來安慰我。",
          "na2 lim chiu2 na2 lai5 liam7 koa, lim kah bin7 sio sim ui3-koann5, na2-kha2-si e5 im-gak8 it-tit8 toann5, lai5 chhiah tioh8 goan2 e5 sim-koann. chiu2-kan-a2 phoann7 chiu2-kan-a2 phoann7, thong3-khou2 e5 sim-koann chhiunn7 chun5 kho3 bo5 hoann7, chiu2 na7 lim oan5 koh theh8, hoainn5-tit8 bo5 lang5 khoann3, hoainn5-tit8 bo5 lang5 lai5 an-ui3 goa2."
        ]
      ],
      "篇名": "酒矸仔伴"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我彼暝確實酒醉，但是你所講的每一句每一字，我攏無來袂記。對我講你的心肝比啥較硬，只會對阮軟落去。茫茫的我叫是酒後講話較真實，沉迷酒中情的滋味。阿娜答無情的無情的你，予我心疼就強欲碎。山盟海誓山盟海誓，天光就袂記，啊！艱苦用酒麻醉。",
          "goa2 hit mi5 khak-sit8 chiu2-chui3, tan7-si7 li2 sou2 kong2 e5 mui2 chit8 ku3 mui2 chit8 ji7, goa2 long2 bo5 lai5 be7 ki3. tui3 goa2 kong2 li2 e5 sim-koann pi2 siang2 khah nge7, chi2 e7 tui3 gun2 nng2--loh8-khi3. bang5-bang5 e5 goa2 kio3-si7 chiu2-au7 kong2 oe7 khah chin-sit8, tim5-be5 chiu2-tiong cheng5 e5 chu-bi7. a-na2-tah bo5 cheng5 e5 bo5 cheng5 e5 li2, hou7 goa2 sim-thiann3 chiu7 kiong5 beh chhui3. san-beng5-hai2-se3 san-beng5-hai2-se3, thinn-kng chiu7 boe7 ki3, ah! kan-khou2 eng7 chiu2 ba5-chui3."
        ],
        [
          "我彼暝確實酒醉，但是你所講的每一句每一字，我攏無來袂記。對我講你的心肝比啥較硬，只會對阮軟落去。茫茫的我叫是酒後講話較真實，沉迷酒中情的滋味。阿娜答無情的無情的你，予我心疼就強欲碎。山盟海誓山盟海誓，天光就袂記，啊！艱苦用酒麻醉。",
          "goa2 hit mi5 khak-sit8 chiu2-chui3, tan7-si7 li2 sou2 kong2 e5 mui2 chit8 ku3 mui2 chit8 ji7, goa2 long2 bo5 lai5 be7 ki3. tui3 goa2 kong2 li2 e5 sim-koann pi2 siang2 khah nge7, chi2 e7 tui3 gun2 nng2--loh8-khi3. bang5-bang5 e5 goa2 kio3-si7 chiu2-au7 kong2 oe7 khah chin-sit8, tim5-be5 chiu2-tiong cheng5 e5 chu-bi7. a-na2-tah bo5 cheng5 e5 bo5 cheng5 e5 li2, hou7 goa2 sim-thiann3 chiu7 kiong5 beh chhui3. san-beng5-hai2-se3 san-beng5-hai2-se3, thinn-kng chiu7 boe7 ki3, ah! kan-khou2 eng7 chiu2 ba5-chui3."
        ],
        [
          "茫茫的我叫是酒後講話較真實，沉迷酒中情的滋味。阿娜答無情的無情的你，予我心疼就強欲碎。山盟海誓山盟海誓，天光就袂記，啊！艱苦用酒麻醉。",
          "bang5-bang5 e5 goa2 kio3-si7 chiu2-au7 kong2 oe7 khah chin-sit8, tim5-be5 chiu2-tiong cheng5 e5 chu-bi7. a-na2-tah bo5 cheng5 e5 bo5 cheng5 e5 li2, hou7 goa2 sim-thiann3 chiu7 kiong5 beh chhui3. san-beng5-hai2-se3 san-beng5-hai2-se3, thinn-kng chiu7 boe7 ki3, ah! kan-khou2 eng7 chiu2 ba5-chui3."
        ]
      ],
      "篇名": "酒中情"
    },
    {
      "作者": "童皓平",
      "出版年": "0",
      "文類": "流行歌",
      "書寫系統": "漢字",
      "段": [
        [
          "山盟海誓咱兩人有咒誓，為怎樣你偏偏來變卦。我想袂曉你那會即虛華，欺騙了我刺激著我。石頭會爛請你愛相信我，最後的結果猶是無較縒，凝心毋驚酒厚，雄雄一喙啉  予凋，上好醉死莫閣活。",
          "san-beng5-hai2-se3 lan2 nng7 lang5 u7 chiu3-choa7, ui7 chainn2-iunn7 li2 phian-phian lai5 pian3-koa3. goa2 siunn7 be7 hiau2 li2 na2 e7 chiah hi-hoa, khi-phian3 liau2 goa2 chhi3-kek tioh8 goa2. chioh8-thau5 e7 noa7 chhiann2 li2 ai3 siong-sin3 goa2, choe3-au7 e5 kiat-ko2 iau2 si7 bo5 khah choah8, geng5-sim m7 kiann chiu2 kau7, hiong5-hiong5 chit8 chhui3 lim hou7 ta, siong7 ho2 chui3 si2 mai3 koh oah8."
        ],
        [
          "啊！我無醉我無醉無醉，請你毋免同情我，酒若落喉疼入心肝，傷心的傷心的我，心情無人會知影，只有燒酒瞭解我。",
          "ah! goa2 bo5 chui3 goa2 bo5 chui3 bo5 chui3, chhiann2 li2 m7 bian2 tong5-cheng5 goa2, chiu2 na7 loh8 au5 thiann3 jip8 sim-koann, siong-sim e5 siong-sim e5 goa2, sim-cheng5 bo5 lang5 e7 chai-iann2, chi2-u7 sio-chiu2 liau2-kai2 goa2."
        ],
        [
          "山盟海誓咱兩人有咒誓，為怎樣你偏偏來變卦。我想袂曉你那會即虛華，欺騙了我刺激著我。石頭會爛請你愛相信我，最後的結果猶是無較縒，凝心毋驚酒厚，雄雄一喙啉  予凋，上好醉死莫閣活。",
          "san-beng5-hai2-se3 lan2 nng7 lang5 u7 chiu3-choa7, ui7 chainn2-iunn7 li2 phian-phian lai5 pian3-koa3. goa2 siunn7 be7 hiau2 li2 na2 e7 chiah hi-hoa, khi-phian3 liau2 goa2 chhi3-kek tioh8 goa2. chioh8-thau5 e7 noa7 chhiann2 li2 ai3 siong-sin3 goa2, choe3-au7 e5 kiat-ko2 iau2 si7 bo5 khah choah8, geng5-sim m7 kiann chiu2 kau7, hiong5-hiong5 chit8 chhui3 lim hou7 ta, siong7 ho2 chui3 si2 mai3 koh oah8."
        ],
        [
          "啊！我無醉我無醉無醉，請你毋免同情我，酒若落喉疼入心肝，傷心的傷心的我，心情無人會知影，只有燒酒瞭解我。",
          "ah! goa2 bo5 chui3 goa2 bo5 chui3 bo5 chui3, chhiann2 li2 m7 bian2 tong5-cheng5 goa2, chiu2 na7 loh8 au5 thiann3 jip8 sim-koann, siong-sim e5 siong-sim e5 goa2, sim-cheng5 bo5 lang5 e7 chai-iann2, chi2-u7 sio-chiu2 liau2-kai2 goa2."
        ],
        [
          "啊！我無醉我無醉無醉，請你毋免同情我，酒若落喉疼入心肝，傷心的傷心的我，心情無人會知影，只有燒酒瞭解我。",
          "ah! goa2 bo5 chui3 goa2 bo5 chui3 bo5 chui3, chhiann2 li2 m7 bian2 tong5-cheng5 goa2, chiu2 na7 loh8 au5 thiann3 jip8 sim-koann, siong-sim e5 siong-sim e5 goa2, sim-cheng5 bo5 lang5 e7 chai-iann2, chi2-u7 sio-chiu2 liau2-kai2 goa2."
        ]
      ],
      "篇名": "酒後的心聲"
    },
    {
      "作者": "無",
      "出版年": "1945",
      "文類": "流行歌",
      "書寫系統": "漢字",
      "段": [
        [
          "紅燈青燈照阮面，阮是賣面無賣身。音樂聲薰酒味，鼻著直欲烏暗癇。啥人會知阮心內，明瞭彼个就是阮愛人。",
          "ang5-teng chhenn-teng chio3 goan2 bin7, goan2 si7 be7 bin7 bo5 be7 sin. im-gak8-siann hun chiu2 bi7, phinn7 tioh8 tit8 beh ou-am3 hin5. siann2-lang5 e7 chai gun2 sim-lai7, beng5-liau5 hit e5 chiu7-si7 goan2 ai3-jin5."
        ],
        [
          "毋敢啉酒潑落地，盡情無愛第二。音樂聲薰酒味，愈聽愈鼻愈怨慼。啥人要求薄命花，明瞭彼个永遠欲做伙。",
          "m7 kann2 lim chiu2 phoah loh8 te7, chin7-cheng5 bo5 ai3 te7-ji7. im-gak8-siann hun chiu2 bi7, lu2 thiann lu2 phinn7 lu2 oan3-chheh. siann2-lang5 iau-kiu5 pok8-beng7-hoe, beng5-liau5 hit e5 eng2-oan2 beh cho3-hoe2."
        ],
        [
          "社會可憐酒家女，阮也毋是貪著錢。音樂聲薰酒味，愈聽愈鼻愈哀悲。啥人有情佮有義，明瞭彼个一生伊妻兒。",
          "sia7-hoe7 kho2-lin5 chiu2-ka-lu2, gun2 ia7 m7 si7 tham tioh8 chinn5. im-gak8-siann hun chiu2 bi7, lu2 thiann lu2 phinn7 lu2 ai-pi. siann2-lang5 u7 cheng5 kah u7 gi7, beng5-liau5 hit e5 it-seng i chhe ji5."
        ]
      ],
      "篇名": "酒家女"
    }
  ]
}
