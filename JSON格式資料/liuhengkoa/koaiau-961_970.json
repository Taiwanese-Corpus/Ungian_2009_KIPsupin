{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "啥物是輸，啥物是贏，欲食毋拚一定輸定。啥物是運，啥物是命，拍拚臭頭也會出名。暫時的成功免大聲，猶毋知輸贏。金色的愛情也會各人行，啊！免悲傷啊！免著驚，最後才知輸贏。",
          "siann2-mih8 si7 su, siann2-mih8 si7 iann5, beh chiah8 m7 piann3 it-teng7 su tiann7. siann2-mih8 si7 un7, siann2-mih8 si7 mia7, phah-piann3 chhau3-thau5 ia7 e7 chhut-mia5. chiam7-si5 e5 seng5-kong bian2 toa7-siann, iau2 m7 chai su-iann5. kim-sek e5 ai3-cheng5 ia7 e7 kok lang5 kiann5, ah! bian2 pi-siong ah! bian2 tioh8-kiann, choe3-au7 chiah chai su-iann5."
        ],
        [
          "啥物是輸，啥物是贏，欲食毋拚一定輸定。啥物是運，啥物是命，拍拚臭頭也會出名。暫時的成功免大聲，猶毋知輸贏。金色的愛情也會各人行，啊！免悲傷啊！免著驚，最後才知輸贏。",
          "siann2-mih8 si7 su, siann2-mih8 si7 iann5, beh chiah8 m7 piann3 it-teng7 su tiann7. siann2-mih8 si7 un7, siann2-mih8 si7 mia7, phah-piann3 chhau3-thau5 ia7 e7 chhut-mia5. chiam7-si5 e5 seng5-kong bian2 toa7-siann, iau2 m7 chai su-iann5. kim-sek e5 ai3-cheng5 ia7 e7 kok lang5 kiann5, ah! bian2 pi-siong ah! bian2 tioh8-kiann, choe3-au7 chiah chai su-iann5."
        ],
        [
          "暫時的成功免大聲，猶毋知輸贏。金色的愛情也會各人行，啊！免悲傷啊！免著驚，最後才知輸贏。",
          "chiam7-si5 e5 seng5-kong bian2 toa7-siann, iau2 m7 chai su-iann5. kim-sek e5 ai3-cheng5 ia7 e7 kok lang5 kiann5, ah! bian2 pi-siong ah! bian2 tioh8-kiann, choe3-au7 chiah chai su-iann5."
        ]
      ],
      "篇名": "最後才知輸贏"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "紅紅夕陽雖然好，可惜近黃昏。夜暗風吹著阮，一陣冷霜霜。夜快車載阮離開著郎君，踮車內孤單心頭亂紛紛，啊！最後的最後的火車站到底在何方？",
          "ang5-ang5 sek8-iong5 sui-jian5 ho2, kho2-sioh kun7 hong5-hun. ia7 am3 hong chhoe tioh8 goan2, chit8 chun7 leng2-sng-sng. ia7-khoai3-chhia chai3 goan2 li7-khui tioh8 long5-kun, tiam3 chhia-lai7 kou-toann sim-thau5 loan7-hun-hun, ah! choe3-au7 e5 choe3-au7 e5 hoe2-chhia-cham7 tau3-te2 chai7 ho5-hong?"
        ],
        [
          "彼時講出的言語，你敢放袂記。白色的目屎，也流落佇鬢邊。車窗外燈火光光底閃熾，即知是來到異鄉的都市，啊！月光暝月光暝引起阮想著初戀時。",
          "hit si5 kong2 chhut e5 gian5-gi2, li2 kam2 pang3 be7 ki3. peh8-sek e5 bak8-sai2, ia7 liu5-loh8 ti7 pin3-pinn. chhia-thang goa7 teng-hoe2 kng-kng teh siam2-sih, chiah chai si7 lai5 kau3 i7-hiong e5 tou-chhi7, ah! goeh8-kng-me5 goeh8-kng-me5 in2-khi2 goan2 siunn7 tioh8 chhou-loan5-si5."
        ],
        [
          "悲恨已經深如海，惡夢已經醒。窗外的車螺聲，替阮哭規暝。目屎也已經為伊流甲盡，對伊的真情已經變無味，啊！無情人無情人你叫阮怎樣過日子。",
          "pi-hun7 i2-keng chhim ju5 hai2, ok-bang7 i2-keng chhinn2. thang goa7 e5 chhia-le5 siann, thoe3 goan2 khau3 kui-me5. bak8-sai2 ia7 i2-keng ui7 i lau5 kah chin7, tui3 i e5 chin-cheng5 i2-keng pinn3 bo5 bi7, ah! bo5-cheng5-jin5 bo5-cheng5-jin5 li2 kio3 goan2 chainn2-iunn7 koe3 jit8-chi2."
        ]
      ],
      "篇名": "最後的火車站"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "沙約娜啦！心愛的人，你我離別在港口，若是來想咱情愛，珠淚也忍袂椆。啊！心愛的人請你著愛保重喲。",
          "sa-io2-na2-lah! sim-ai3 e5 lang5, li2 goa2 li7-piat8 chai7 kang2-khau2, na7 si7 lai5 siunn7 lan2 cheng5-ai3, chu-lui7 ia7 lun2 boe7 tiau5. ah! sim-ai3 e5 lang5 chhiann2 li2 tioh8 ai3 po2-tiong7--ioh."
        ],
        [
          "沙約娜啦！心愛的人，船隻就欲離開去，暗暗來拭著目屎，祈禱你會平安。啊！心愛的人請你著愛保重喲。",
          "sa-io2-na2-lah! sim-ai3 e5 lang5, chun5-chiah chiu7 beh li7-khui khi3, am3-am3 lai5 chhit tioh8 bak8-sai2, ki5-to2 li2 e7 peng5-an. ah! sim-ai3 e5 lang5 chhiann2 li2 tioh8 ai3 po2-tiong7--ioh."
        ],
        [
          "沙約娜啦！心愛的人，勇敢為國來拍拚，爭取著光榮轉來，我永遠是你的。啊！心愛的人請你著愛保重喲保重喲。",
          "sa-io2-na2-lah! sim-ai3 e5 lang5, iong2-kam2 ui7 kok lai5 phah-piann3, cheng-chhu2 tioh8 kong-eng5 tng2--lai5, goa2 eng2-oan2 si7 li2 e5. ah! sim-ai3 e5 lang5 chhiann2 li2 tioh8 ai3 po2-tiong7--ioh po2-tiong7--ioh."
        ]
      ],
      "篇名": "最後的出帆"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "進一步退一步，仝款的音樂仝款的場所。退一步進一步，仝款的節奏仝款的腳步。今夜的探戈一分一秒將近欲結束，今夜的探戈酸酸甜甜又苦苦，你講你袂來傷心，為怎樣你目屎像落雨。",
          "chin3 chit8 pou7 thoe3 chit8 pou7, kang5-khoan2 e5 im-gak8 kang5-khoan2 e5 tiunn5-sou2. thoe3 chit8 pou7 chin3 chit8 pou7, kang5-khoan2 e5 chiat-chau3 kang5-khoan2 e5 kha-pou7. kim-ia7 e5 than3-ko3 chit8 hun7 chit8 bio2 chiong-kun7 beh kiat-sok, kim-ia7 e5 than3-ko3 sng-sng tinn-tinn iu7 khou2-khou2, li2 kong2 li2 boe7 lai5 siong-sim, ui7 chainn2-iunn7 li2 bak8-sai2 chhiunn7 loh8-hou7,"
        ],
        [
          "我知影你猶未跳探戈，為怎樣你一直跳差錯，今夜的探戈離別的探戈，這是你我悲哀的探戈。今夜的探戈悲哀的探戈，也是你我最後的探戈。",
          "goa2 chai-iann2 li2 iau2-boe7 thiau3 than3-ko3. ui7 chainn2-iunn7 li2 it-tit8 thiau3 chha-chho3, kim-ia7 e5 than3-ko3 li7-piat8 e5 than3-ko3, che si7 li2 goa2 pi-ai e5 than3-ko3. kim-ia7 e5 than3-ko3 pi-ai e5 than3-ko3, ia7 si7 li2 goa2 choe3-au7 e5 than3-ko3."
        ],
        [
          "進一步退一步，仝款的音樂仝款的場所。退一步進一步，仝款的節奏仝款的腳步。今夜的探戈一分一秒將近欲結束，今夜的探戈酸酸甜甜又苦苦，你講你袂來傷心，為怎樣你目屎像落雨。",
          "chin3 chit8 pou7 thoe3 chit8 pou7, kang5-khoan2 e5 im-gak8 kang5-khoan2 e5 tiunn5-sou2. thoe3 chit8 pou7 chin3 chit8 pou7, kang5-khoan2 e5 chiat-chau3 kang5-khoan2 e5 kha-pou7. kim-ia7 e5 than3-ko3 chit8 hun7 chit8 bio2 chiong-kun7 beh kiat-sok, kim-ia7 e5 than3-ko3 sng-sng tinn-tinn iu7 khou2-khou2, li2 kong2 li2 boe7 lai5 siong-sim, ui7 chainn2-iunn7 li2 bak8-sai2 chhiunn7 loh8-hou7,"
        ],
        [
          "我知影你猶未跳探戈，為怎樣你一直跳差錯，今夜的探戈離別的探戈，這是你我悲哀的探戈。今夜的探戈悲哀的探戈，也是你我最後的探戈。",
          "goa2 chai-iann2 li2 iau2-boe7 thiau3 than3-ko3. ui7 chainn2-iunn7 li2 it-tit8 thiau3 chha-chho3, kim-ia7 e5 than3-ko3 li7-piat8 e5 than3-ko3, che si7 li2 goa2 pi-ai e5 than3-ko3. kim-ia7 e5 than3-ko3 pi-ai e5 than3-ko3, ia7 si7 li2 goa2 choe3-au7 e5 than3-ko3."
        ]
      ],
      "篇名": "最後的探戈"
    },
    {
      "作者": "陳宏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "想起著初戀的人，我目箍漸漸紅。又閣來到昔日的漁港，毋是我故意來將你放，希望你希望你毋通來怨嘆。親像你這款無情人，決心無愛閣再思戀。心愛的人我無騙你，我的心內絕對無別人，請你毋通予我閣再失戀，放捨著你我真毋甘，你是我最愛的人。",
          "siunn7 khi2 tioh8 chhou-loan5 e5 lang5, goa2 bak8-khou chiam7-chiam7 ang5. iu7-koh lai5 kau3 sek-jit8 e5 hi5-kang2, m7 si7 goa2 kou3-i3 lai5 chiong li2 pang3, hi-bong7 li2 hi-bong7 li2 m7 thang lai5 oan3-than3. chhin-chhiunn7 li2 chit khoan2 bo5-cheng5-lang5, koat-sim bo5 ai3 koh chai3 su-loan5. sim-ai3 e5 lang5 goa2 bo5 phian3 li2, goa2 e5 sim-lai7 choat8-tui3 bo5 pat8-lang5, chhiann2 li2 m7 thang hou7 goa2 koh chai3 sit-loan5, pang3-sak tioh8 li2 goa2 chin m7 kam, li2 si7 goa2 choe3 ai3 e5 lang5."
        ],
        [
          "想起著初戀的人，我目箍漸漸紅。又閣來到昔日的漁港，毋是我故意來將你放，希望你希望你毋通來怨嘆。親像你這款無情人，決心無愛閣再思戀。心愛的人我無騙你，我的心內絕對無別人，請你毋通予我閣再失戀，放捨著你我真毋甘，你是我最愛的人。",
          "siunn7 khi2 tioh8 chhou-loan5 e5 lang5, goa2 bak8-khou chiam7-chiam7 ang5. iu7-koh lai5 kau3 sek-jit8 e5 hi5-kang2, m7 si7 goa2 kou3-i3 lai5 chiong li2 pang3, hi-bong7 li2 hi-bong7 li2 m7 thang lai5 oan3-than3. chhin-chhiunn7 li2 chit khoan2 bo5-cheng5-lang5, koat-sim bo5 ai3 koh chai3 su-loan5. sim-ai3 e5 lang5 goa2 bo5 phian3 li2, goa2 e5 sim-lai7 choat8-tui3 bo5 pat8-lang5, chhiann2 li2 m7 thang hou7 goa2 koh chai3 sit-loan5, pang3-sak tioh8 li2 goa2 chin m7 kam, li2 si7 goa2 choe3 ai3 e5 lang5."
        ],
        [
          "親像你這款無情人，決心無愛閣再思戀。心愛的人我無騙你，我的心內絕對無別人，請你毋通予我閣再失戀，放捨著你我真毋甘，你是我最愛的人。",
          "chhin-chhiunn7 li2 chit khoan2 bo5-cheng5-lang5, koat-sim bo5 ai3 koh chai3 su-loan5. sim-ai3 e5 lang5 goa2 bo5 phian3 li2, goa2 e5 sim-lai7 choat8-tui3 bo5 pat8-lang5, chhiann2 li2 m7 thang hou7 goa2 koh chai3 sit-loan5, pang3-sak tioh8 li2 goa2 chin m7 kam, li2 si7 goa2 choe3 ai3 e5 lang5."
        ]
      ],
      "篇名": "最愛的人"
    },
    {
      "作者": "陳帆",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你永遠都毋知，我嘛袂當了解，是怎樣世間的無奈，都在阮的心內。真心只有一擺，青春未閣再來。思念你一暗又一暗，我對你，是真毋甘，這敢是一場夢，抑是命運對我無情的戲弄。",
          "li2 eng2-oan2 to m7 chai, goa2 ma7 boe7 tang3 liau2-kai2, si7 chainn2-iunn7 se3-kan e5 bo5-nai7, to chai7 goan2 e5 sim-lai7. chin-sim chi2-u7 chit8 pai2, chheng-chhun be7 koh chai3 lai5. su-liam7 li2 chit8 am3 iu7 chit8 am3, goa2 tui3 li2, si7 chin m7 kam, chit kam2 si7 chit8 tiunn5 bang7, iah8 si7 mia7-un7 tui3 goa2 bo5-cheng5 e5 hi3-lang7."
        ],
        [
          "等到一切攏成空，才知影你是我等待的人。阮毋是無情人，只是阮講未出心內的疼痛。等到一切都成空，才知影你就是我最愛的人，你就是我心內最愛的人。",
          "tan2 kau3 it-chhe3 long2 seng5-khang, chiah chai-iann2 li2 si7 goa2 tan2-thai7 e5 lang5. goan2 m7 si7 bo5-cheng5-lang5, chi2-si7 gun2 kong2 be7 chhut sim-lai7 e5 thiann3-thang3. tan2 kau3 it-chhe3 to seng5-khang, chiah chai-iann2 li2 chiu7-si7 goa2 choe3 ai3 e5 lang5, li2 chiu7-si7 goa2 sim-lai7 choe3 ai3 e5 lang5."
        ]
      ],
      "篇名": "最愛的人！"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "毋捌看過你流目屎，以為你對阮無了解。毋捌感覺著你的真愛，以為你對阮無關懷。如今才知如今才知，是環境無情的阻礙。啊！最難忘的人何時才會倒轉來。",
          "m7 bat khoann3 ke3 li2 lau5 bak8-sai2, i2-ui5 li2 tui3 gun2 bo5 liau2-kai2. m7 bat kam2-kak tioh8 li2 e5 chin-ai3, i2-ui5 li2 tui3 gun2 bo5 koan-hoai5. ju5-kim chiah chai ju5-kim chiah chai, si7 khoan5-keng2 bo5 cheng5 e5 chou2-gai7. ah! choe3 lan5-bong7 e5 lang5 ho5-si5 chiah e7 to3-tng2--lai5."
        ],
        [
          "毋捌看過你流目屎，以為你對阮無了解。毋捌感覺著你的真愛，以為你對阮無關懷。如今才知如今才知，是環境無情的阻礙。啊！最難忘的人何時才會倒轉來。",
          "m7 bat khoann3 ke3 li2 lau5 bak8-sai2, i2-ui5 li2 tui3 gun2 bo5 liau2-kai2. m7 bat kam2-kak tioh8 li2 e5 chin-ai3, i2-ui5 li2 tui3 gun2 bo5 koan-hoai5. ju5-kim chiah chai ju5-kim chiah chai, si7 khoan5-keng2 bo5 cheng5 e5 chou2-gai7. ah! choe3 lan5-bong7 e5 lang5 ho5-si5 chiah e7 to3-tng2--lai5."
        ],
        [
          "如今才知如今才知，是環境無情的阻礙。啊！最難忘的人何時才會倒轉來。",
          "ju5-kim chiah chai ju5-kim chiah chai, si7 khoan5-keng2 bo5 cheng5 e5 chou2-gai7. ah! choe3 lan5-bong7 e5 lang5 ho5-si5 chiah e7 to3-tng2--lai5."
        ]
      ],
      "篇名": "最難忘的人"
    },
    {
      "作者": "無",
      "出版年": "1962",
      "文類": "流行歌",
      "書寫系統": "漢字",
      "段": [
        [
          "踮港邊，送君來離開珠淚粒粒滴。咱雙人情甘意甜，因何來受阻礙？害阮心空虛。",
          "tiam3 kang2-pinn, sang3 kun lai5 li7-khui chu-lui7 liap8-liap8 tih. lan2 siang-lang5 cheng5 kam i3 tinn, in-ho5 lai5 siu7 chou2-gai7? hai7 gun2 sim khang-hi."
        ],
        [
          "心悲哀，環境不應該迫咱分東西。咱總是愛忍耐，萬事若照心意，早日倒轉來。",
          "sim pi-ai, khoan5-keng2 put-eng-kai pek lan2 hun tang-sai. lan2 chong2-si7 ai3 jim2-nai7, ban7-su7 na7 chiau3 sim-i3, cha2-jit8 to3-tng2--lai5."
        ],
        [
          "心茫茫，看見海波浪伴阮搧冬風。沿路來思念情郎，像今日咱來分離，何時再相逢。",
          "sim bang5-bang5, khoann3-kinn3 hai2 pho-long7 phoann7 goan2 sian3 tang-hong. ian5-lou7 lai5 su-liam7 cheng5-long5, chhiunn7 kim-jit8 lan2 lai5 hun-li7, ho5-si5 chai3 siong-hong5."
        ]
      ],
      "篇名": "博多夜船"
    },
    {
      "作者": "謝麗燕",
      "出版年": "0",
      "文類": "流行歌",
      "書寫系統": "漢字",
      "段": [
        [
          "玲玲瓏瓏，玲玲瓏瓏，喝玲瓏，賣雜細。街頭巷尾四界踅，今日對茲過，看恁愛啥貨，攏毋免講價，絕對無問題。無論是胭脂水粉膨粉佮膨紗，阮就是喝玲瓏，賣雜細。",
          "lin-lin-long-long, lin-lin-long-long, hoah leng5-long, be7 chap8-se3. ke-thau5 hang7-boe2 si3-koe3 seh8, kim-jit8 tui3 chia koe3, khoann3 lin2 ai3 siann2-hoe3, long2 m7 bian2 kong2-ke3, choat8-tui3 bo5 bun7-te5. bo5-lun7 si7 ian-chi chui2-hun2 phong3-hun2 kah phong3-se, goan2 chiu7-si7 hoah leng5-long, be7 chap8-se3."
        ],
        [
          "來唷！來看我喝玲瓏的賣雜細，毋是欲賣你搖鼓佮賣鼎擦，請各位著愛看予詳細，是欲來賣恁化妝的百貨。今天欲來俗俗也賣，彼个豬肉欲當做鹹菜價，若恁欠用才緊來提。看！倚來看！俗對半，毋是我底愛彈，我的水粉提去抹，粧粧咧簡若阿旦，一盒才賣恁兩箍半。我袂歕雞奎啦，一个老阿婆今年八十幾歲，抹著我的水粉閣會老媠仔老媠。",
          "lai5--ioh8! lai5 khoann3 goa2 hoah leng5-long e5 be7 chap8-se3, m7 si7 beh boe7 li2 io5-kou2 kah be7 tiann2-chhat, chhiann2 kok-ui7 tioh8 ai3 khoann3 hou7 siong5-soe3, si7 beh lai5 be7 lin2 hoa3-chong e5 pah-hoe3. kim-thian beh lai5 siok8-siok8-a2 boe7, hit e5 ti-bah beh tong3-cho3 kiam5-chhai3-ke3, na7 lin2 khiam3-eng7 chiah kin2 lai5 theh8. khoann3! oa2 lai5 khoann3! siok8 tui3-poann3, m7 si7 goa2 teh ai3 toann7, goa2 e5 chui2-hun2 theh8 khi3 boah, chng-chng--leh ka2-na7 a-toann3, chit8 ah8 chiah be7 lin2 nng7 khou poann3. goa2 boe7 pun5-ke-kui--lah, chit8 e5 lau7 a-po5 kin-ni5 poeh-chap8 kui2 hoe3, boah tioh8 goa2 e5 chui2-hun2 koh e7 lau7-sui2-a lau7-sui2."
        ],
        [
          "來唷！今也我來喝一枝胭脂，胭脂若欲抹，你就愛揀彼號好氣味的，若欲抹你著愛抹喙邊，愛人仔鼻著才會心綿綿。各位小姐毋通假賢，胭脂若抹佇鼻頭，拄好親像木柵仙公廟彼隻紅鼻猴。一枝偌濟？兩箍四。慢且是，恁今也共我買一枝，我另外送恁一枝轉去分厝邊，有人欲愛就今也緊講起，若予我收起來才欲得，就愛重講錢，有人欲否？啥物！逐家煞惦惦，各位大概是無合用。人客啊！恁毋通俗米嫌臭醅。",
          "lai5--ioh8! tann-a2 goa2 lai5 hoah chit8 ki ian-chi, ian-chi na7 beh boah, li2 chiu7 ai3 keng2 hit-ho7 ho2 khi3-bi7 e5, na7 beh boah li2 tioh8 ai3 boah chhui3-pinn, ai3-jin5-a2 phinn7--tioh8 chiah e7 sim mi5-mi5. kok-ui7 sio2-chia2 m7-thang ke2-gau5, ian-chi na7 boah ti7 phinn7-thau5, tu2-ho2 chhin-chhiunn7 Bak8-sa Sian-kong-bio7 hit chiah ang5-phinn7 kau5. chit8 ki loa7 che7? nng7 khou si3. ban7-chhiann2-si7, lin2 tann-a2 ka7 goa2 boe2 chit8 ki, goa2 leng7-goa7 sang3 lin2 chit8 ki tng2 khi3 pun chhu3-pinn, u7 lang5 beh ai3 to7 tann-a2 kin2 kong2-khi2, na7 hou7 goa2 siu--khi2-lai5 chiah beh ti7, chiu7 ai3 teng5 kong2 chinn5, u7 lang5 beh--bo5? siann2-mih8! tak8-ke soah tiam7-tiam7, kok-ui7 tai7-khai3 si7 bo5 hah8 eng7. lang5-kheh-ah! lin2 m7 thang siok8 bi2 hiam5 chhau3-phe."
        ],
        [
          "俗蕃薯共我嫌曲龜，賣恁俗恁共我嫌楣，真珠共我當做鳥鼠屎。今！無我今也閣來喝，一領四十八人份的蠓罩，也聽好圍籬笆，也聽好做灶腳，也聽好做漁網仔提去外海拋，一領才賣恁一十八。閣來噢！今也欲來喝一條齒膏，各位咱茲男士朋友恁毋通看做是藥膏，提轉去厝裡烏白抹烏白搔，搔一下久變癩痼，彼陣就予恁太太講恁去歪膏，啊你就會真囉唆。",
          "siok8 han-chi5 ka7 goa2 hiam5 khiau-ku, be7 lin2 siok8 lin2 ka7 goa2 hiam5 bai5, chin-chu ka7 goa2 tong3-cho3 niau2-chhu2 sai2. tann! bo5 goa2 tann-a2 koh lai5 hoah, chit8 nia2 si3-chap8-poeh lang5 hun7 e5 bang2-ta3, ia7 theng3-ho2 ui5 li5-pa, ia7 theng3-ho2 choe3 chau3-kha, ia7 theng3-ho2 choe3 hi5-bang7-a2 theh8 khi3 goa7-hai2 pha, chit8 nia2 chiah be7 lin2 it-sip8-pat. koh lai5--ouh! tann-a2 beh lai5 hoah chit8 tiau5 khi2-ko, kok-ui7 lan2 chia lam5-su7 peng5-iu2 lin2 m7 thang khoann3-choe3 si7 ioh8-ko, theh8 tng2 khi3 chhu3--nih8 ou-peh8 boah ou-peh8 so, so chit8 e7 ku2 pian3 thai2-ko, hit chun7 chiu7 hou7 lin2 thai3-thai3 kong2 lin2 khi3 oai-ko, ah li2 to7 e7 chin lo-so."
        ],
        [
          "來來來，來喝一塊雪文，芳貢貢閣貢貢芳，洗一擺芳七工，初一提來洗身軀，十五猶底輕鬆。囥到三年過五冬，免驚會蛀空，也免驚會生蟲。來唷！半賣半相送，一項一項來共拚，簡若關公底走麥城，現喝現輸贏，恁若欲愛才喝聲，緊來唷！",
          "lai5 lai5 lai5, lai5 hoah chit8 te3 sat-bun5, phang-kong3-kong3 koh kong3-kong3 phang, soe2 chit8 pai2 phang chhit kang, chhoe-it theh8 lai5 se2 seng-khu, chap8-gou7 iau2 teh khin-sang. khng3 kau3 sann ni5 koe3 gou7 tang, bian2 kiann e7 chiu3-khang, ia7 bian2 kiann e7 sinn-thang5. lai5--ioh8! poann3 be7 poann3 sio-sang3, chit8 hang7 chit8 hang7 lai5 ka7 piann3, ka2-na7 Koan-kong teh chau2 beh8 siann5, hian7 hoah hian7 su-iann5, lin2 na7 beh ai3 chiah hoah siann, kin2 lai5--ioh8!"
        ]
      ],
      "篇名": "喝玲瓏賣雜細"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "有情無深，無算認真。你的心冷冰冰，我甘願看未清。愛情開始燒，嗯～慢慢滾，等到出味才放棄上拍損，我袂當行入你的生活，親像你無瞭解我仝款。跟著你的腳步，愈行愈糊塗，我袂當瞭解你的想法，親像你無瞭解我仝款。",
          "u7 cheng5 bo5 chhim, bo5 sng3 jin7-chin. li2 e5 sim leng2-peng-peng, goa2 kam-goan7 khoann3 be7 chheng. ai3-cheng5 khai-si2 sio, m3～ ban7-ban7 kun2, tan2 kau3 chhut bi7 chiah hong3-khi3 siong7 phah-sng2, goa2 boe7 tang3 kiann5 jip8 li2 e5 seng-oah8, chhin-chhiunn7 li2 bo5 liau2-kai2 goa2 kang5-khoan2. toe3 tioh8 li2 e5 kha-pou7, lu2 kiann5 lu2 hou5-tou5, goa2 boe7 tang3 liau2-kai2 li2 e5 siunn7-hoat, chhin-chhiunn7 li2 bo5 liau2-kai2 goa2 kang5-khoan2."
        ],
        [
          "毋知影冷，毋知影熱，一个人忍受風寒，你予我連喘氣攏會感覺悲傷。啥人會當阻擋，一粒心愛疼偌雄，你予我連喘氣攏會感覺悲傷，愛若會當平常，就嘛毋免愛甲人變戇，亂亂闖。",
          "m7 chai-iann2 leng2, m7 chai-iann2 jiat8, chit8 e5 lang5 jim2-siu7 hong-han5, li2 hou7 goa2 lian5 chhoan2-khui3 long2 e7 kam2-kak pi-siong. siann2 lang5 e7 tang3 chou2-tong3, chit8 liap8 sim ai3 thiann3 loa7 hiong5, li2 hou7 goa2 lian5 chhoan2-khui3 long2 e7 kam2-kak pi-siong, ai3 na7 e7 tang3 peng5-siong5, chiu7 ma7 m7 bian2 ai3 kah lang5 pinn3 gong7, loan7 loan7 chong5."
        ]
      ],
      "篇名": "喘氣也悲傷"
    }
  ]
}
