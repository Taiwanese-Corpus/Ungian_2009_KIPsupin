{
  "資料": [
    {
      "作者": "蔣錦鴻",
      "出版年": "0",
      "文類": "流行歌",
      "書寫系統": "漢字",
      "段": [
        [
          "天頂最美麗是天星，人間最可貴是友誼，友情的鼓勵佮安慰，親像親像沙漠中的泉水。講氣魄論義理，做代誌阿沙力，今日你來牽成我，明日換我支持你。希望我佮你一生來做知己，朋友朋友好朋友是咱成功的本錢。",
          "thinn-teng2 choe3 bi2-le7 si7 thinn-chhinn, jin5-kan choe3 kho2-kui3 si7 iu2-gi5, iu2-cheng5 e5 kou2-le7 kah an-ui3, chhin-chhiunn7 chhin-chhiunn7 soa-bou5 tiong e5 choann5-chui2. kong2 khi3-phek lun7 gi7-li2, choe3 tai7-chi3 a-sa2-lih, kim-jit8 li2 lai5 khan-seng5 goa2, beng5-jit8 oann7 goa2 chi-chhi5 li2. hi-bong7 goa2 kah li2 it-seng lai5 choe3 ti-ki2, peng5-iu2 peng5-iu2 ho2 peng5-iu2 si7 lan2 seng5-kong e5 pun2-chinn5."
        ],
        [
          "天頂最美麗是天星，人間最可貴是友誼，友情的鼓勵佮安慰，親像親像沙漠中的泉水。講氣魄論義理，做代誌阿沙力，今日你來牽成我，明日換我支持你。希望我佮你一生來做知己，朋友朋友好朋友是咱成功的本錢。",
          "thinn-teng2 choe3 bi2-le7 si7 thinn-chhinn, jin5-kan choe3 kho2-kui3 si7 iu2-gi5, iu2-cheng5 e5 kou2-le7 kah an-ui3, chhin-chhiunn7 chhin-chhiunn7 soa-bou5 tiong e5 choann5-chui2. kong2 khi3-phek lun7 gi7-li2, choe3 tai7-chi3 a-sa2-lih, kim-jit8 li2 lai5 khan-seng5 goa2, beng5-jit8 oann7 goa2 chi-chhi5 li2. hi-bong7 goa2 kah li2 it-seng lai5 choe3 ti-ki2, peng5-iu2 peng5-iu2 ho2 peng5-iu2 si7 lan2 seng5-kong e5 pun2-chinn5."
        ],
        [
          "講氣魄論義理，做代誌阿沙力，今日你來牽成我，明日換我支持你。希望我佮你一生來做知己，朋友朋友好朋友是咱成功的本錢。",
          "kong2 khi3-phek lun7 gi7-li2, choe3 tai7-chi3 a-sa2-lih, kim-jit8 li2 lai5 khan-seng5 goa2, beng5-jit8 oann7 goa2 chi-chhi5 li2. hi-bong7 goa2 kah li2 it-seng lai5 choe3 ti-ki2, peng5-iu2 peng5-iu2 ho2 peng5-iu2 si7 lan2 seng5-kong e5 pun2-chinn5."
        ]
      ],
      "篇名": "朋友情"
    },
    {
      "作者": "周添旺",
      "出版年": "1957",
      "文類": "流行歌",
      "書寫系統": "漢字",
      "段": [
        [
          "河邊春風寒，怎樣阮孤單，舉頭一下看，幸福人做伴，想起伊對我，實在是相瞞，到底是按怎？毋知阮心肝。",
          "ho5-pinn chhun-hong koann5, choann2-iunn7 goan2 kou-toann, giah8-thau5 chit8-e7 khoann3, heng7-hok lang5 cho3-phoann7, siunn7-khi2 i tui3 goa2, sit8-chai7 si7 siong-moa5, tau3-te2 si7 an2-choann2? m7 chai goan2 sim-koann."
        ],
        [
          "昔日在河邊，遊賞彼當時，實情佮實意，可比月當圓，想伊做一時，將阮來放離，予阮若想起，恨伊薄情義。",
          "sek-jit8 chai7 ho5-pinn, iu5-siunn2 hit tong-si5, sit8-cheng5 kah sit8-i3, kho2-pi2 goeh8 tang inn5, siunn7 i cho3 chit8-si5, chiong goan2 lai5 pang3-li7, hou7 gun2 na7 siunn7-khi2, hun7 i pok8 cheng5-gi7."
        ],
        [
          "四邊又寂靜，聽見鳥悲聲，目睭看橋頂，目屎滴胸前，自恨歹環境，自嘆我薄命，雖然春風冷，難得冷真情。",
          "si3-pinn iu7 chek-cheng7, thiann-kinn3 chiau2 pi-siann, bak8-chiu khoann3 kio5-teng2, bak8-sai2 tih heng-cheng5, chu7 hin7 phainn2 khoan5-keng2, chu7 than3 goa2 pok8-beng7, sui-jian5 chhun-hong leng2, lan5-tit leng2 chin-cheng5."
        ]
      ],
      "篇名": "河邊春夢"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "哈哈啉燒酒，啉馬西真爽快，燒酒閣再杆來，開落去來來。小姑娘坐較倚來我身邊，小姑娘坐較倚，來來喝拳好啦，六連啦單操一個，我贏你一杯啉噢！八仙啦九怪你輸啉這杯。",
          "ha-ha lim sio-chiu2, lim ma2-se chin song2-khoai3, sio-chiu2 koh chai3 koann7--lai5, khui--loh8-khi3 lai5-lai5. sio2-kou-niu5 che7 khah oa2 lai5 goa2 sin-pinn, sio2-kou-niu5 che7 khah oa2, lai5-lai5 hoah-kun5 ho2--lah, lak8-lian5--lah toann-chhau chit8 e5, goa2 iann5 li2 chit8 poe lim ou3! pat-sian--lah kau2-koai3 li2 su lim chit poe."
        ],
        [
          "哈哈啉燒酒，伴小姐真普通，世間毋是只有一个你，來來小姑娘若合意著趕緊來，小姑娘若合意，就來喝拳好啦，招枝啦嗯阿老者?我贏你一杯啉噢！拍都啦去著你輸啉這杯。",
          "ha-ha lim sio-chiu2, phoann7 sio2-chia2 chin phou2-thong, se3-kan m7 si7 chi2-u7 chit8 e5 li2, lai5-lai5 sio2-kou-niu5 na7 kah-i3 tioh8 koann2-kin2 lai5, sio2-kou-niu5 na7 kah-i3, chiu7 lai5 hoah-kun5 ho2--lah, chiau-ki--lah m3-a-lau7-chia2?goa2 iann5 li2 chit8 poe lim ou3! phah-to-lah khi3 tioh8 li2 su lim chit poe."
        ],
        [
          "哈哈啉燒酒，啉馬西真爽快，兄驚雞仔無夠袂醉，到來來，小姑娘我愛你啦你真媠，小姑娘我愛你啦，來喝拳好啦，裁七啦八都開啦，我贏你一杯啉噢！無出啦九怪你輸啉這杯。",
          "ha-ha lim sio-chiu2, lim ma2-se chin song2-khoai3, hiann kiann ke-a2 bo5 kau3  chui3, kau3 lai5-lai5, sio2-kou-niu5 goa2 ai3 li2--lah li2 chin sui2, sio2-kou-niu5 goa2 ai3 li2--lah, lai5 hoah-kun5 ho2--lah, chhai5-chhit lah peh-to khui lah, goa2 iann5 li2 chit8 poe lim ou3! bo5 chhut--lah kau2-koai3 li2 su lim chit poe."
        ],
        [
          "哈哈啉燒酒，啉拄好倒轉去，厝裡牽手無欲發脾氣。來來小姑娘毋免掛意盡量來，小姑娘毋免掛意，來喝拳好啦，嗯都啦拍老者，我贏你這杯啉噢！招枝啦中都你輸啉這杯。",
          "ha-ha lim sio-chiu2, lim tu2-ho2 to3-tng2--khi3, chhu3--nih8 khan-chhiu2 bo5 beh hoat phi5-khi3. lai5-lai5 sio2-kou-niu5 m7 bian2 khoa3-i3 chin7-liong7 lai5, sio2-kou-niu5 m7 bian2 khoa3-i3, lai5 hoah-kun5 ho2--lah, m3-to-lah phah-lau7-chia2, goa2 iann5 li2 chit8 poe lim ou3! chiau-ki--lah tiong-to li2 su lim chit poe."
        ],
        [
          "哈哈啉燒酒，啉馬西真爽快，袂曉啉酒，毋是男兒氣來來，小姑娘啉酒你講好毋好，小姑娘你講好否，來喝拳好啦，三枝啦嗯阿老者，我贏你一杯啉噢！總開啦拍都你輸啉這杯。",
          "ha-ha lim sio-chiu2, lim ma2-se chin song2-khoai3, boe7 hiau2 lim chiu2, m7 si7 lam5-ji5 khi3 lai5-lai5, sio2-kou-niu5 lim-chiu2 li2 kong2 ho2 m7 ho2, sio2-kou-niu5 li2 kong2 ho2--bo5, lai5 hoah kun5 ho2--lah, sann ki lah m3-a-lau7-chia2, goa2 iann5 li2 chit8 poe lim ou3! chong2-khai lah-phah-to li2 su lim chit poe."
        ]
      ],
      "篇名": "東京音韻"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "歡喜來啉燒酒面帶紅，阮是啉酒心沉重，杯中浮出你一人。敢是酒醉心沉重，啉一杯啉一杯我無茫，啉 一杯啉一杯我無茫。明知一切無希望，戇戇為你底留戀，燒酒愈啉心愈煩，敢講你愛是別人。",
          "hoann-hi2 lai5 lim sio-chiu2 bin7 toa3 ang5, goan2 si7 lim chiu2 sim tim5-tang7, poe-tiong phu5-chhut li2 chit8 lang5. kann2 si7 chiu2 chui3 sim tim5-tang7, lim chit8 poe lim chit8 poe goa2 bo5 bang5, lim chit8 poe lim chit8 poe goa2 bo5 bang5. beng5 chai it-chhe3 bo5 hi-bong7, gong7-gong7 ui7 li2 teh liu5-loan5, sio-chiu2 lu2 lim sim lu2 hoan5, kam2 kong2 li2 ai3 si7 pat8-lang5."
        ],
        [
          "歡喜來啉燒酒面帶紅，阮是啉酒心沉重，杯中浮出你一人。敢是酒醉心沉重，啉一杯啉一杯我無茫，啉 一杯啉一杯我無茫。明知一切無希望，戇戇為你底留戀，燒酒愈啉心愈煩，敢講你愛是別人。",
          "hoann-hi2 lai5 lim sio-chiu2 bin7 toa3 ang5, goan2 si7 lim chiu2 sim tim5-tang7, poe-tiong phu5-chhut li2 chit8 lang5. kann2 si7 chiu2 chui3 sim tim5-tang7, lim chit8 poe lim chit8 poe goa2 bo5 bang5, lim chit8 poe lim chit8 poe goa2 bo5 bang5. beng5 chai it-chhe3 bo5 hi-bong7, gong7-gong7 ui7 li2 teh liu5-loan5, sio-chiu2 lu2 lim sim lu2 hoan5, kam2 kong2 li2 ai3 si7 pat8-lang5."
        ],
        [
          "啉一杯啉一杯我無茫，啉 一杯啉一杯我無茫。明知一切無希望，戇戇為你底留戀，燒酒愈啉心愈煩，敢講你愛是別人。",
          "lim chit8 poe lim chit8 poe goa2 bo5 bang5, lim chit8 poe lim chit8 poe goa2 bo5 bang5. beng5 chai it-chhe3 bo5 hi-bong7, gong7-gong7 ui7 li2 teh liu5-loan5, sio-chiu2 lu2 lim sim lu2 hoan5, kam2 kong2 li2 ai3 si7 pat8-lang5."
        ]
      ],
      "篇名": "杯中影"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "仝款的愛仝款的期待，雖然咱毋是仝款的世界，猶原是風猶原是大雨，風風雨雨袂當來阻擋阮的心情。你我嘛攏是有情有愛，有血也有目屎，滿腹的心痠委屈，攏吞落腹肚裡。啊！無聊的過去，無奈的戀情，就按爾放袂記，欣賞你好男兒，若親像欣賞我自己。",
          "kang5-khoan2 e5 ai3 kang5-khoan2 e5 ki5-thai7, sui-jian5 lan2 m7 si7 kang5-khoan2 e5 se3-kai3, iu5-goan5 si7 hong iu5-goan5 si7 toa7-hou7, hong-hong-u2-u2 boe7 tang3 lai5 chou2-tong3 goan2 e5 sim-cheng5. li2 goa2 ma7 long2 si7 u7 cheng5 u7 ai3, u7 hoeh ia7 u7 bak8-sai2, moa2-pak e5 sim-sng ui2-khut, long2 thun loh8 pak-tou2--nih8. ah! bo5-liau5 e5 koe3--khi3, bo5-nai7 e5 loan5-cheng5, chiu7 an2-ni pang3 be7 ki3, him-siong2 li2 ho2 lam5-ji5, na7 chhin-chhiunn7 him-siong2 goa2 chu7-ki2."
        ],
        [
          "仝款的愛仝款的期待，雖然咱毋是仝款的世界，猶原是風猶原是大雨，風風雨雨袂當來阻擋阮的心情。你我嘛攏是有情有愛，有血也有目屎，滿腹的心痠委屈，攏吞落腹肚裡。啊！無聊的過去，無奈的戀情，就按爾放袂記，欣賞你好男兒，若親像欣賞我自己。",
          "kang5-khoan2 e5 ai3 kang5-khoan2 e5 ki5-thai7, sui-jian5 lan2 m7 si7 kang5-khoan2 e5 se3-kai3, iu5-goan5 si7 hong iu5-goan5 si7 toa7-hou7, hong-hong-u2-u2 boe7 tang3 lai5 chou2-tong3 goan2 e5 sim-cheng5. li2 goa2 ma7 long2 si7 u7 cheng5 u7 ai3, u7 hoeh ia7 u7 bak8-sai2, moa2-pak e5 sim-sng ui2-khut, long2 thun loh8 pak-tou2--nih8. ah! bo5-liau5 e5 koe3--khi3, bo5-nai7 e5 loan5-cheng5, chiu7 an2-ni pang3 be7 ki3, him-siong2 li2 ho2 lam5-ji5, na7 chhin-chhiunn7 him-siong2 goa2 chu7-ki2."
        ],
        [
          "你我嘛攏是有情有愛，有血也有目屎，滿腹的心痠委屈，攏吞落腹肚裡。啊！無聊的過去，無奈的戀情，就按爾放袂記，欣賞你好男兒，若親像欣賞我自己。",
          "li2 goa2 ma7 long2 si7 u7 cheng5 u7 ai3, u7 hoeh ia7 u7 bak8-sai2, moa2-pak e5 sim-sng ui2-khut, long2 thun loh8 pak-tou2--nih8. ah! bo5-liau5 e5 koe3--khi3, bo5-nai7 e5 loan5-cheng5, chiu7 an2-ni pang3 be7 ki3, him-siong2 li2 ho2 lam5-ji5, na7 chhin-chhiunn7 him-siong2 goa2 chu7-ki2."
        ]
      ],
      "篇名": "欣賞你好男兒"
    },
    {
      "作者": "郭文賢",
      "出版年": "0",
      "文類": "流行歌",
      "書寫系統": "漢字",
      "段": [
        [
          "負心人將阮的真情戲弄，枉費啦，枉費啦，枉費著阮對你癡情。無情人帶阮來行入烏暗，拍醒啦，拍醒著阮日思夜想的青春夢。",
          "hu7-sim-lang5 chiong goan2 e5 chin-cheng5 hi3-lang7, ong2-hui3--lah, ong2-hui3--lah, ong2-hui3 tioh8 gun2 ui3 li2 chhi-cheng5. bo5-cheng5-lang5 toa3 goan2 lai5 kiann5 jip8 ou-am3, phah-chhinn2--lah, phah-chhinn2 tioh8 goan2 jit8-su-ia7-siunn7 e5 chheng-chhun-bang7."
        ],
        [
          "枉費著阮對你的真愛，你無情放落大海，漂流佇茫茫的感情世界，一粒心無人疼愛，枉費著阮對你的真愛，你狠心放落大海，敢講是頂世人欠你的債，這世人註定將愛來還。",
          "ong2-hui3 tioh8 gun2 tui3 li2 e5 chin-ai3, li2 bo5 cheng5 pang3 loh8 toa7-hai2, phiau-liu5 ti7 bong5-bong5 e5 kam2-cheng5 se3-kai3, chit8 liap8 sim bo5 lang5 thiann3-ai3, ong2-hui3 tioh8 gun2 tui3 li2 e5 chin-ai3, li2 hun2-sim pang3 loh8 toa7-hai2, kam2 kong2 si7 teng2-si3-lang5 khiam3 li2 e5 che3, chit-si3-lang5 chu3-tiann7 chiong ai3 lai5 heng5."
        ]
      ],
      "篇名": "枉費"
    },
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "陣陣音樂聲，陣陣飄飄在今夜，一對對戀人雙雙做陣行，阮悶悶坐佇茲，聽你苦苦的姑成。",
          "tin7-tin7 im-gak8-siann, tin7-tin7 phiau-phiau chai7 kim-ia7, chit8 tui3-tui3 loan5-lang5 sang-sang choe3-tin7 kiann5, goan2 bun7-bun7 che7 ti7 chia, thiann li2 khou2-khou2 e5 kou-chiann5."
        ],
        [
          "聲聲句句阮愈聽心愈痛，你當初講過，對你癡情是阮的問題，小歇一下，無必要太癡迷。如今講欲來還阮的債，叫阮聽你解說，你講出這款話，敢未歹勢？",
          "siann-siann-ku3-ku3 goan2 lu2 thiann sim lu2 thiann3, li2 tong-chhou kong2 koe3, tui3 li2 chhi-cheng5 si7 goan2 e5 bun7-te5, sio2 hioh chit8-e7, bo5 pit-iau3 thai3 chhi-be5. ju5-kim kong2 beh lai5 heng5 gun2 e5 che3, kio3 goan2 thiann li2 kai2-soeh, li2 kong2 chhut chit khoan2 oe7, kiam2 boe7 phainn2-si3?"
        ],
        [
          "為啥物過去像這杯波波的茶，如今只偆一个透明玻璃杯，無聊的笑話，阮已經聽過真濟聽過真濟，阮已經無趣味，免來相尋。",
          "ui7 siann2-mih8 koe3-khi3 chhiunn7 chit poe pho-pho e5 te5, ju5-kim chi2 chhun chit8 e5 thau3-beng5 po-le5-poe, bo5-liau5 e5 chhio3-oe7, goan2 i2-keng thiann--koe3 chin che7 thiann--koe3 chin che7, goan2 i2-keng bo5 chhu3-bi7, bian2 lai5 sio chhoe7."
        ]
      ],
      "篇名": "波波的茶"
    },
    {
      "作者": "呂泉生",
      "出版年": "1949",
      "文類": "流行歌",
      "書寫系統": "漢字",
      "段": [
        [
          "拚一步，爽快嘛值錢。啉啦！",
          "piann3 chit8 pou7, song2-khoai3 ma7 tat8-chinn5. lim--lah!"
        ],
        [
          "杯底毋通飼金魚，興到食酒免揀時，情投意合上歡喜。",
          "poe te2 m7 thang chhi7 kim-hi5, heng kau3 chiah8 chiu2 bian2 keng2 si5, cheng5 tau5 i3 hap8 siong7 hoann-hi2."
        ],
        [
          "杯底毋通飼金魚，朋友弟兄無議論，欲哭欲笑出在伊，心情鬱悴若無透，等待何時咱的天。",
          "poe te2 m7 thang chhi7 kim-hi5, peng5-iu2 ti7-hiann bo5 gi7-lun7, beh khau3 beh chhio3 chhut-chai7 i, sim-cheng5 ut-chut na7 bo5 thau2, tan2-thai7 ho5-si5 lan2 e5 thinn."
        ],
        [
          "啊！哈哈哈哈……醉落去！杯底毋通飼金魚。",
          "ah! ha-ha-ha-ha …… chui3--loh8-khi3! poe te2 m7 thang chhi7 kim-hi5."
        ]
      ],
      "篇名": "杯底毋通飼金魚"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "自細漢著佇爸爸伊的身軀邊，毋知為啥代誌，放阮做伊去，真無疑阮會來變成流浪兒，爸爸你在那裡，爸爸你在那裡，你敢知阮底尋無你。",
          "chu7 se3-han3 tioh8 ti7 pa-pa i e5 sin-khu-pinn, m7 chai ui7 siann2 tai7-chi3, pang3 goan2 cho3 i khi3, chin bo5-gi5 goan2 e7 lai5 pinn3-seng5 liu5-long7-ji5, pa-pa li2 chai7 na2-li2, pa-pa li2 chai7 na2-li2, li2 kam2 chai goan2 teh chhoe7 bo5 li2."
        ],
        [
          "流浪兒孤單一个來到夜都市，無朋友也無錢，毋知欲佗去？大聲來叫著伊，爸爸的名字，爸爸你在那裡，爸爸你在那裡，緊轉來阮的身軀邊。",
          "liu5-long7-ji5 kou-toann chit8 e5 lai5 kau3 ia7 tou-chhi7, bo5 peng5-iu2 ia7 bo5 chinn5, m7 chai beh to2 khi3? toa7-siann lai5 kio3 tioh8 i, pa-pa e5 mia5-ji7, pa-pa li2 chai7 na2-li2, pa-pa li2 chai7 na2-li2, kin2 tng2 lai5 goan2 e5 sin-khu-pinn."
        ],
        [
          "自細漢著佇爸爸伊的身軀邊，毋知為啥代誌，放阮做伊去，真無疑阮會來變成流浪兒，爸爸你在那裡，爸爸你在那裡，你敢知阮底尋無你。",
          "chu7 se3-han3 tioh8 ti7 pa-pa i e5 sin-khu-pinn, m7 chai ui7 siann2 tai7-chi3, pang3 goan2 cho3 i khi3, chin bo5-gi5 goan2 e7 lai5 pinn3-seng5 liu5-long7-ji5, pa-pa li2 chai7 na2-li2, pa-pa li2 chai7 na2-li2, li2 kam2 chai goan2 teh chhoe7 bo5 li2."
        ]
      ],
      "篇名": "爸爸在那裡"
    },
    {
      "作者": "無",
      "出版年": "1961",
      "文類": "流行歌",
      "書寫系統": "漢字",
      "段": [
        [
          "青紅燈閃閃熾，港邊黃昏時，倚佇著慈愛的爸爸身軀邊，無言無語看海面，想著欲分離，等著鑼聲若響時，船就欲開。",
          "chhenn-ang5-teng siam-siam-sih, kang2-pinn hong5-hun-si5, oa2 ti7 tioh8 chu5-ai3 e5 pa-pa sin-khu-pinn, bo5 gian5 bo5 gi2 khoann3 hai2-bin7, siunn7 tioh8 beh hun-li7, tan2 tioh8 lo5-siann na7 hiong2 si5, chun5 chiu7 beh khai."
        ],
        [
          "爸爸是行船的人，今夜出航期，這款的離開是常常的代誌，為怎樣到這時猶原心空虛，目睭看見烏暗的海洋幾千里，無情鑼聲透阮耳。",
          "pa-pa si7 kiann5-chun5 e5 lang5, kim-ia7 chhut-hang5-ki5, chit khoan2 e5 li7-khui si7 siong5-siong5 e5 tai7-chi3, ui7 chainn2-iunn7 kau3 chit-si5 iu5-goan5 sim khang-hi, bak8-chiu khoann3-kinn3 ou-am3 e5 hai2-iunn5 kui2 chheng li2, bo5 cheng5 lo5-siann thau3 goan2 hi7."
        ],
        [
          "船欲離開，爸爸的暗淡笑容予阮心傷悲。船已經離開去，心內真稀微，阮孤單佇岸邊，珠淚流無離。",
          "chun5 beh li7-khui, pa-pa e5 am3-tam7 chhio3-iong5 hou7 gun2 sim siong-pi. chun5 i2-keng li7-khui khi3, sim-lai7 chin hi-bi5, goan2 kou-toann ti7 hoann7-pinn, chu-lui7 lau5 bo5 li7."
        ],
        [
          "看見船燈點點熾，親像底表示，叫阮忍耐來等著，毋免掛意，爸爸會早日轉來阮的身軀邊。",
          "khoann3-kinn3 chun5-teng tiam2-tiam2 sih, chhin-chhiunn7 teh piau2-si7, kio3 goan2 jim2-nai7 lai5 tan2 tioh8, m7 bian2 khoa3-i3, pa-pa e7 cha2-jit8 tng2 lai5 goan2 e5 sin-khu-pinn."
        ]
      ],
      "篇名": "爸爸是行船人"
    }
  ]
}
