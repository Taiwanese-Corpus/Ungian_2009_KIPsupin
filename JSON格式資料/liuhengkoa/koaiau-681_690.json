{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "無情的太陽可恨的沙漠，害阮滿身的汗流甲澹糊糊。拖著沉重的腳步，欲走千里路途，阮為何為何淪落江湖？為何命即薄？有情風吹散三尺烏頭毛，有情月照阮的胸前半身光，流浪著千里遠，無一个相借問，心頭痠，心痠孤單女，為何命如此。",
          "bo5 cheng5 e5 thai3-iong5 kho2 hun7 e5 soa-bou5, hai7 goan2 moa2-sin e5 koann7 lau5 kah tam5-kou5-kou5. thoa tioh8 tim5-tang7 e5 kha-pou7, beh chau2 chheng li2 lou7-tou5, goan2 ui7-ho5 ui7-ho5 lun5-loh8 kang-ou5? ui7-ho5 mia7 chiah poh8? u7 cheng5 hong chhoe-soann3 sann chhioh ou thau5-mng5, u7-cheng5 goeh8 chio3 goan2 e5 heng-cheng5 poann3-sin kong, liu5-long7 tioh8 chheng li2 hng7, bo5 chit8 e5 sio chioh-mng7, sim-thau5 sng, sim-sng kou-toann lu2, ui7-ho5 mia7 ju5-chhu2."
        ],
        [
          "討厭交男子，歡迎女朋友，討厭文雅優秀，歡喜學風流。無人像阮這般心頭亂亂想，啉雄酒，怎樣啉雄酒，愈想愈憂愁。為啥人酒醉，為啥人迷茫，淪落在異鄉的苦海女神龍。毋願做女紅妝，偏扮做女紅妝，醉茫茫，怎樣醉茫茫，無奈的女郎。",
          "tho2-ia3 kau lam5-chu2, hoan-geng5 lu2 peng5-iu2, tho2-ia3 bun5-nga2 iu-siu3, hoann-hi2 oh8 hong-liu5. bo5 lang5 chhiunn7 goan2 chit-poann sim-thau5 loan7-loan7 siunn7, lim hiong5 chiu2, choann2-iunn7 lim hiong5 chiu2, lu2 siunn7 lu2 iu-chhiu5. ui7 siann2-lang5 chiu2-chui3, ui7 siann2-lang5 be5-bang5, lun7-loh8 chai7 i7-hiong e5 khou2-hai2 li2 sin5-leng5. m7 goan7 choe3 lu2 hong5-chong, phian pan7 choe3 lu2 hong5-chong, chui3 bang5-bang5, chainn2-iunn7 chui3 bang5-bang5, bo5-nai7 e5 li2-long5."
        ],
        [
          "烏暗路也著行，賭窟也著行。人生六字變化，失去了性命。我毋是小娘囝，我就是女妖精，歎一聲，生成這款命，媠人無媠命。",
          "ou-am3-lou7 ia7 tioh8 kiann5, kiau2-khut ia7 tioh8 kiann5. jin5-seng liok8-ji7 pian3-hoa3, sit-khi3 liau2 sinn3-mia7. goa2 m7 si7 sio2-niu5-kiann2, goa2 to7 si7 li2 iau-chiann, than3 chit8 siann, senn-seng5 chit khoan2 mia7, sui2 lang5 bo5 sui2 mia7."
        ],
        [
          "放捨著流浪，願做好娘囝。無情環境迫阮，墜落烏暗城。風塵的女妖精，啥人欲娶做某囝，歎一聲，生成這款命，媠人無媠命。",
          "pang3-sak tioh8 liu5-long7, goan7 choe3 ho2 niu5-kiann2. bo5 cheng5 khoan5-keng2 pek goan2, tui7-loh8 ou-am3-siann5. hong-tin5 e5 lu2 iau-chiann, siann2-lang5 boeh chhoa7 choe3 bou2-kiann2, than3 chit8 siann, senn-seng5 chit khoan2 mia7, sui2 lang5 bo5 sui2 mia7."
        ]
      ],
      "篇名": "苦海女神龍"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你來你來離開離開我，到底到底為按怎。你真不應該不應該存心欲來閃避我，予人想袂曉你即忍心做你去，放我真孤單。好啦好啦好啦看我無起，我也欲來看破。",
          "li2 lai5 li2 lai5 li7-khui li7-khui goa2, tau3-te2 tau3-te2 ui7 an2-choann2. li2 chin put-eng-kai put-eng-kai chun5-sim beh lai5 siam2-phiah goa2, hou7 lang5 siunn7 be7 hiau2 li2 chiah jim2-sim choe3 li2 khi3, pang3 goa2 chin kou-toann. ho2--lah ho2--lah ho2--lah khoann3 goa2 bo5 khi2, goa2 ia7 beh lai5 khoann3-phoa3."
        ],
        [
          "你來你來離開離開我，到底到底為按怎。你真不應該不應該存心欲來閃避我，無看你的人我才知影，到如今予我真無伴。好啦好啦好啦無愛想起，我也欲來看破。",
          "li2 lai5 li2 lai5 li7-khui li7-khui goa2, tau3-te2 tau3-te2 ui7 an2-choann2. li2 chin put-eng-kai put-eng-kai chun5-sim beh lai5 siam2-phiah goa2, bo5 khoann3 li2 e5 lang5 goa2 chiah chai-iann2, kau3 ju5-kim hou7 goa2 chin bo5 phoann7. ho2--lah ho2--lah ho2--lah bo5-ai3 siunn7-khi2, goa2 ia7 beh lai5 khoann3-phoa3."
        ],
        [
          "你來你來離開離開我，到底到底為按怎。你真不應該不應該存心欲來閃避我，予人想袂曉你即忍心做你去，放我真孤單。好啦好啦好啦看我無起，我也欲來看破。",
          "li2 lai5 li2 lai5 li7-khui li7-khui goa2, tau3-te2 tau3-te2 ui7 an2-choann2. li2 chin put-eng-kai put-eng-kai chun5-sim beh lai5 siam2-phiah goa2, hou7 lang5 siunn7 be7 hiau2 li2 chiah jim2-sim choe3 li2 khi3, pang3 goa2 chin kou-toann. ho2--lah ho2--lah ho2--lah khoann3 goa2 bo5 khi2, goa2 ia7 beh lai5 khoann3-phoa3."
        ]
      ],
      "篇名": "為何閃避我"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你講你上屆愛我，為啥物你自己來變卦，你講你袂當無我，為啥物你放我著孤單。看著你慢慢行入新娘車，身邊的人毋是我，過去的咒誓，講欲永遠來做伴，原來攏是欺騙我。啊！怨嘆嘛無較縒，如今只好來看破。",
          "li2 kong2 li2 siong7-kai3 ai3 goa2, ui7 siann2-mih8 li2 chu7-ki2 lai5 pian3-koa3, li2 kong2 li2 boe7 tang3 bo5 goa2, ui7 siann2-mih8 li2 pang3 goa2 tioh8 kou-toann. khoann3 tioh8 li2 ban7-ban7 kiann5 jip8 sin-niu5-chhia, sin-pinn e5 lang5 m7 si7 goa2, koe3-khi3 e5 chiu3-choa7, kong2 beh eng2-oan2 lai5 cho3-phoann7, goan5-lai5 long2 si7 khi-phian3 goa2. ah! oan3-than3 ma7 bo5 khah-choah8, ju5-kim chi2-ho2 lai5 khoann3-phoa3."
        ],
        [
          "你講你上屆愛我，為啥物你自己來變卦，你講你袂當無我，為啥物你放我著孤單。看著你慢慢行入新娘車，身邊的人毋是我，過去的咒誓，講欲永遠來做伴，原來攏是欺騙我。啊！怨嘆嘛無較縒，如今只好來看破。",
          "li2 kong2 li2 siong7-kai3 ai3 goa2, ui7 siann2-mih8 li2 chu7-ki2 lai5 pian3-koa3, li2 kong2 li2 boe7 tang3 bo5 goa2, ui7 siann2-mih8 li2 pang3 goa2 tioh8 kou-toann. khoann3 tioh8 li2 ban7-ban7 kiann5 jip8 sin-niu5-chhia, sin-pinn e5 lang5 m7 si7 goa2, koe3-khi3 e5 chiu3-choa7, kong2 beh eng2-oan2 lai5 cho3-phoann7, goan5-lai5 long2 si7 khi-phian3 goa2. ah! oan3-than3 ma7 bo5 khah-choah8, ju5-kim chi2-ho2 lai5 khoann3-phoa3."
        ],
        [
          "看著你慢慢行入新娘車，身邊的人毋是我，過去的咒誓，講欲永遠來做伴，原來攏是欺騙我。啊！怨嘆嘛無較縒，如今只好來看破。",
          "khoann3 tioh8 li2 ban7-ban7 kiann5 jip8 sin-niu5-chhia, sin-pinn e5 lang5 m7 si7 goa2, koe3-khi3 e5 chiu3-choa7, kong2 beh eng2-oan2 lai5 cho3-phoann7, goan5-lai5 long2 si7 khi-phian3 goa2. ah! oan3-than3 ma7 bo5 khah-choah8, ju5-kim chi2-ho2 lai5 khoann3-phoa3."
        ]
      ],
      "篇名": "為何欺騙我"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "愛你就是每日予你穿甲媠媠，行出門會當佮人來比並。踮佇人海中你可比，可比上光的彼粒星。每日拍拚拍拚，有時無惜性命，為著欲予你好命。你敢知影阮的心肝，為你為你精神付出有偌大。",
          "ai3 li2 chiu7-si7 mui2-jit8 hou7 li2 chheng7 kah sui2-sui2, kiann5 chhut mng5 e7 tang3 kah jin5 lai5 pi2-pheng7. tiam3 ti7 jin5-hai2 tiong li2 kho2-pi2, kho2-pi2 siang7-kng e5 hit liap8 chhinn. mui2-jit8 phah-piann3 phah-piann3, u7-si5 bo5 sioh senn3-mia7, ui7 tioh8 beh hou7 li2 ho2-mia7. li2 kam2 chai-iann2 goan2 e5 sim-koann, ui7 li2 ui7 li2 cheng-sin5 hu3-chhut u7 joa7 toa7."
        ],
        [
          "愛你就是每日予你穿甲媠媠，行出門會當佮人來比並。踮佇人海中你可比，可比上光的彼粒星。每日拍拚拍拚，有時無惜性命，為著欲予你好命。你敢知影阮的心肝，為你為你精神付出有偌大。",
          "ai3 li2 chiu7-si7 mui2-jit8 hou7 li2 chheng7 kah sui2-sui2, kiann5 chhut mng5 e7 tang3 kah jin5 lai5 pi2-pheng7. tiam3 ti7 jin5-hai2 tiong li2 kho2-pi2, kho2-pi2 siang7-kng e5 hit liap8 chhinn. mui2-jit8 phah-piann3 phah-piann3, u7-si5 bo5 sioh senn3-mia7, ui7 tioh8 beh hou7 li2 ho2-mia7. li2 kam2 chai-iann2 goan2 e5 sim-koann, ui7 li2 ui7 li2 cheng-sin5 hu3-chhut u7 joa7 toa7."
        ],
        [
          "每日拍拚拍拚，有時無惜性命，為著欲予你好命。你敢知影阮的心肝，為你為你精神付出有偌大。",
          "mui2-jit8 phah-piann3 phah-piann3, u7-si5 bo5 sioh senn3-mia7, ui7 tioh8 beh hou7 li2 ho2-mia7. li2 kam2 chai-iann2 goan2 e5 sim-koann, ui7 li2 ui7 li2 cheng-sin5 hu3-chhut u7 joa7 toa7."
        ]
      ],
      "篇名": "為你拍拚"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我來為你獻唱一首歌，表示我對你的敬意。我來為你獻唱一首歌，是我真情的表示。迷人的音樂聲輕輕來奏起，腳步飄飄佇舞池，雖然是無你佇身邊，歌聲是為你傳千里，希望你會來聽見，純情的歌曲送予你。",
          "goa2 lai5 ui7 li2 hian3 chhiunn3 chit8 siu2 koa, piau2-si7 goa2 tui3 li2 e5 keng3-i3. goa2 lai5 ui7 li2 hian3 chhiunn3 chit8 siu2 koa, si7 goa2 chin-cheng5 e5 piau2-si7. be5-lang5 e5 im-gak8-siann khin-khin lai5 chau3 khi2, kha-pou7 phiau-phiau ti7 bu2-ti5, sui-jian5 si7 bo5 li2 ti7 sin-pinn, koa-siann si7 ui7 li2 thoan5 chhian li2, hi-bong7 li2 e7 lai5 thiann-kinn3, sun5-cheng5 e5 koa-khek sang3 hou7 li2."
        ],
        [
          "我來為你獻唱一首歌，表示我對你的敬意。我來為你獻唱一首歌，是我真情的表示。迷人的音樂聲輕輕來奏起，腳步飄飄佇舞池，雖然是無你佇身邊，歌聲是為你傳千里，希望你會來聽見，純情的歌曲送予你。",
          "goa2 lai5 ui7 li2 hian3 chhiunn3 chit8 siu2 koa, piau2-si7 goa2 tui3 li2 e5 keng3-i3. goa2 lai5 ui7 li2 hian3 chhiunn3 chit8 siu2 koa, si7 goa2 chin-cheng5 e5 piau2-si7. be5-lang5 e5 im-gak8-siann khin-khin lai5 chau3 khi2, kha-pou7 phiau-phiau ti7 bu2-ti5, sui-jian5 si7 bo5 li2 ti7 sin-pinn, koa-siann si7 ui7 li2 thoan5 chhian li2, hi-bong7 li2 e7 lai5 thiann-kinn3, sun5-cheng5 e5 koa-khek sang3 hou7 li2."
        ],
        [
          "迷人的音樂聲輕輕來奏起，腳步飄飄佇舞池，雖然是無你佇身邊，歌聲是為你傳千里，希望你會來聽見，純情的歌曲送予你。",
          "be5-lang5 e5 im-gak8-siann khin-khin lai5 chau3 khi2, kha-pou7 phiau-phiau ti7 bu2-ti5, sui-jian5 si7 bo5 li2 ti7 sin-pinn, koa-siann si7 ui7 li2 thoan5 chhian li2, hi-bong7 li2 e7 lai5 thiann-kinn3, sun5-cheng5 e5 koa-khek sang3 hou7 li2."
        ]
      ],
      "篇名": "為你唱一首歌"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "有你的體貼，有你的溫柔，我真希望會當接受你的愛你的要求。想無著阮的歹環境，我這款的模樣，最好是陪伴你啉酒，陪伴你歌來唱。毋敢來表明自己的主張，啊！請你免擔憂，我是為你想替你想，毋是有心拒絕你愛的要求。",
          "u7 li2 e5 the2-thiap, u7 li2 e5 un-jiu5, goa2 chin hi-bong7 e7 tang3 chiap-siu7 li2 e5 ai3 li2 e5 iau-kiu5. siunn7 bo5 tioh8 goan2 e5 phainn2 khoan5-keng2, goa2 chit khoan2 e5 bou5-iunn7, choe3-ho2 si7 poe5-phoann7 li2 lim chiu2, poe5-phoann7 li2 koa lai5 chhiunn3. m7 kann2 lai5 piau2-beng5 chu7-ki2 e5 chu2-tiunn, ah! chhiann2 li2 bian2 tam-iu, goa2 si7 ui7 li2 siunn7 the3 li2 siunn7, m7 si7 u7-sim ku7-choat8 li2 ai3 e5 iau-kiu5."
        ],
        [
          "有你的體貼，有你的溫柔，我真希望會當接受你的愛你的要求。想無著阮的歹環境，我這款的模樣，最好是陪伴你啉酒，陪伴你歌來唱。毋敢來表明自己的主張，啊！請你免擔憂，我是為你想替你想，毋是有心拒絕你愛的要求。",
          "u7 li2 e5 the2-thiap, u7 li2 e5 un-jiu5, goa2 chin hi-bong7 e7 tang3 chiap-siu7 li2 e5 ai3 li2 e5 iau-kiu5. siunn7 bo5 tioh8 goan2 e5 phainn2 khoan5-keng2, goa2 chit khoan2 e5 bou5-iunn7, choe3-ho2 si7 poe5-phoann7 li2 lim chiu2, poe5-phoann7 li2 koa lai5 chhiunn3. m7 kann2 lai5 piau2-beng5 chu7-ki2 e5 chu2-tiunn, ah! chhiann2 li2 bian2 tam-iu, goa2 si7 ui7 li2 siunn7 the3 li2 siunn7, m7 si7 u7-sim ku7-choat8 li2 ai3 e5 iau-kiu5."
        ]
      ],
      "篇名": "為你想替你想"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我無恨天也無怨地，只恨對你了解無徹底，將著真情佮一切，全部獻予你一个。為你癡情為你迷，誰知你的真情攏是假，反面無情就來扯，全無帶念過去的關係。啊！負心郎叫我怎樣袂怨嘆，一生一生一生怨嘆你一个。",
          "goa2 bo5 hin7 thian ia7 bo5 oan3 te7, chi2 hun7 tui3 li2 liau2-kai2 bo5 thiat-te2, chiong tioh8 chin-cheng5 kah it-chhe3, choan5-pou7 hian3 hou7 li2 chit8 e5. ui7 li2 chhi-cheng5 ui7 li2 be5, siang2 chai li2 e5 chin-cheng5 long2 si7 ke2, hoan2-bin7 bo5-cheng5 chiu7 lai5 chhe2, choan5 bo5 tai3-liam7 koe3-khi3 e5 koan-he7. ah! hu7-sim-long5 kio3 goa2 choann2-iunn7 boe7 oan3-than3, it-seng it-seng it-seng oan3-than3 li2 chit8 e5."
        ],
        [
          "我無恨天也無怨地，只恨對你了解無徹底，將著真情佮一切，全部獻予你一个。為你癡情為你迷，誰知你的真情攏是假，反面無情就來扯，全無帶念過去的關係。啊！負心郎叫我怎樣袂怨嘆，一生一生一生怨嘆你一个。",
          "goa2 bo5 hin7 thian ia7 bo5 oan3 te7, chi2 hun7 tui3 li2 liau2-kai2 bo5 thiat-te2, chiong tioh8 chin-cheng5 kah it-chhe3, choan5-pou7 hian3 hou7 li2 chit8 e5. ui7 li2 chhi-cheng5 ui7 li2 be5, siang2 chai li2 e5 chin-cheng5 long2 si7 ke2, hoan2-bin7 bo5-cheng5 chiu7 lai5 chhe2, choan5 bo5 tai3-liam7 koe3-khi3 e5 koan-he7. ah! hu7-sim-long5 kio3 goa2 choann2-iunn7 boe7 oan3-than3, it-seng it-seng it-seng oan3-than3 li2 chit8 e5."
        ],
        [
          "為你癡情為你迷，誰知你的真情攏是假，反面無情就來扯，全無帶念過去的關係。啊！負心郎叫我怎樣袂怨嘆，一生一生一生怨嘆你一个。",
          "ui7 li2 chhi-cheng5 ui7 li2 be5, siang2 chai li2 e5 chin-cheng5 long2 si7 ke2, hoan2-bin7 bo5-cheng5 chiu7 lai5 chhe2, choan5 bo5 tai3-liam7 koe3-khi3 e5 koan-he7. ah! hu7-sim-long5 kio3 goa2 choann2-iunn7 boe7 oan3-than3, it-seng it-seng it-seng oan3-than3 li2 chit8 e5."
        ]
      ],
      "篇名": "為你癡情為你迷"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為你犧牲為你茫，你敢了解我的人？人生的路途有滿腹希望，毋通怨歎命無仝。為你犧牲為你茫，你敢知影我的人？愛情的路途是心甘情願，毋通後悔嫌傷慢，啊！為你為你目箍紅，心頭亂閣心頭亂，痛苦攏毋知半項。請你毋通閣心茫茫，我袂變心娶別人。",
          "ui7 li2 hi-seng ui7 li2 bang5, li2 kam2 liau2-kai2 goa2 e5 lang5? jin5-seng e5 lou7-tou5 u7 moa2-pak hi-bong7, m7 thang oan3-than3 mia7 bo5-kang5. ui7 li2 hi-seng ui7 li2 bang5, li2 kam2 chai-iann2 goa2 e5 lang5? ai3-cheng5 e5 lou7-tou5 si7 sim-kam-cheng5-goan7, m7 thang hio7-hoe2 hiam5 siunn ban7, ah! ui7 li2 ui7 li2 bak8-khou ang5, sim-thau5 loan7 koh sim-thau5 loan7, thong3-khou2 long2 m7 chai poann3 hang7. chhiann2 li2 m7 thang koh sim bang5-bang5, goa2 boe7 pian3-sim chhoa7 pat8-lang5."
        ],
        [
          "為你犧牲為你茫，你敢了解我的人？人生的路途有滿腹希望，毋通怨歎命無仝。為你犧牲為你茫，你敢知影我的人？愛情的路途是心甘情願，毋通後悔嫌傷慢，啊！為你為你目箍紅，心頭亂閣心頭亂，痛苦攏毋知半項。請你毋通閣心茫茫，我袂變心娶別人。",
          "ui7 li2 hi-seng ui7 li2 bang5, li2 kam2 liau2-kai2 goa2 e5 lang5? jin5-seng e5 lou7-tou5 u7 moa2-pak hi-bong7, m7 thang oan3-than3 mia7 bo5-kang5. ui7 li2 hi-seng ui7 li2 bang5, li2 kam2 chai-iann2 goa2 e5 lang5? ai3-cheng5 e5 lou7-tou5 si7 sim-kam-cheng5-goan7, m7 thang hio7-hoe2 hiam5 siunn ban7, ah! ui7 li2 ui7 li2 bak8-khou ang5, sim-thau5 loan7 koh sim-thau5 loan7, thong3-khou2 long2 m7 chai poann3 hang7. chhiann2 li2 m7 thang koh sim bang5-bang5, goa2 boe7 pian3-sim chhoa7 pat8-lang5."
        ],
        [
          "啊！為你為你目箍紅，心頭亂閣心頭亂，痛苦攏毋知半項。請你毋通閣心茫茫，我袂變心娶別人。",
          "ah! ui7 li2 ui7 li2 bak8-khou ang5, sim-thau5 loan7 koh sim-thau5 loan7, thong3-khou2 long2 m7 chai poann3 hang7. chhiann2 li2 m7 thang koh sim bang5-bang5, goa2 boe7 pian3-sim chhoa7 pat8-lang5."
        ]
      ],
      "篇名": "為你犧牲為你茫"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "自細漢就來失去了父母溫暖的愛，無依無倚流浪走東西，環境所害所以不得已，墜落佇煙花界，望天保佑早日跳出苦海。",
          "chu7 se3-han3 chiu7 lai5 sit-khi3 liau2 pe7-bu2 un-loan2 e5 ai3, bo5-i-bo5-oa2 liu5-long7 chau2 tang-sai, khoan5-keng2 sou2 hai7 sou2-i2 put-tek-i2, tui7-loh8 ti7 ian-hoe-kai3, bang7 thinn po2-iu7 cha2-jit8 thiau3 chhut khou2-hai2."
        ],
        [
          "阿母！人我明仔早就毋免去出勤呢。是啊！明仔早你就自由囉。噫！阿母你那會知影？那毋知。早起王阿舍有來，我已經將你賣予伊，聘金也提了。呀！毋是啦，是另外有一位人客提一萬箍欲來予我贖身。哼！一萬箍！你都也講會出來。",
          "a-bu2! lang5 goa2 bin5-a-cha2 chiu7 m7 bian2 khi3 chhut-khin5 neh. si7 ah! bin5-a-cha2 li2 chiu7 chu7-iu5--loh. i! a-bu2 li2 na2 e7 chai-iann2? na2 m7 chai.  cha2-khi2 Ong5 a-sia3 u7 lai5, goa2 i2-keng chiong li2 boe7 hou7 i, pheng3-kim ia7 theh8 liau2. ia! m7 si7 lah, si7 leng7-goa7 u7 chit8 ui7 lang5-kheh theh8 chit8 ban7 khou beh lai5 hou7 goa2 siok8 sin. hng! chit8 ban7 khou! li2 to ia7 kong2 e7 chhut--lai5."
        ],
        [
          "阿母！你以前毋是講有了一萬箍就會當予我自由，也這陣。這陣嘛！這陣時機無仝款囉，一定愛十萬箍才會用得，我就是將你賣予王阿舍十萬箍。啥物？十萬箍，阿母！我我毋啦！抑毋！十萬箍提來，若無十萬箍死著免講。阿母！十萬箍十萬箍十萬箍啦。",
          "a-bu2! li2 i2-cheng5 m7 si7 kang2 u7 liau2 chit8 ban7 khou chiu7 e7 tang3 hou7 goa2 chu7-iu5, ia7 chit-chun7. chit-chun7 mah! chit-chun7 si5-ki bo5 kang5 khoan2 louh, it-teng7 ai3 chap8-ban7 khou chiah e7-eng7--tit, goa2 chiu7-si7 chiong li2 boe7 hou7 Ong5 a-sia3 chap8 ban7 khou. siann2-mih8? chap8 ban7 khou, a-bu2! goa2 goa2 m7 lah! a2 m7! chap8 ban7 khou theh8 lai5, na7 bo5 chap8 ban7 khou si2 tioh8 bian2-kong2. a-bu2! chap8 ban7 khou chap8 ban7 khou chap8 ban7 khou lah."
        ],
        [
          "自今後就來失去了幸福美滿的愛，不知不覺傷心流目屎，環境所害所以不得已，反背你真情愛，無疑誤會像小船拄風颱。",
          "chu7 kim-au7 chiu7 lai5 sit-khi3 liau2 heng7-hok bi2-moa2 e5 ai3, put-ti-put-kak siong-sim lau5 bak8-sai2, khoan5-keng2 sou2 hai7 sou2-i2 put-tek-i2, hoan2-poe7 li2 chin cheng5-ai3, bo5 gi5-gou7 e7 chhiunn7 sio2-chun5 tu2 hong-thai."
        ]
      ],
      "篇名": "為著拾萬箍"
    },
    {
      "作者": "謝明訓",
      "出版年": "0",
      "文類": "流行歌",
      "書寫系統": "漢字",
      "段": [
        [
          "夜都市的燈火閃閃熾熾，有淡薄仔予人傷心的氣味，愛若一枝鎖匙，將你鎖在阮心內面，只有你會當拍予開，你佇佗位，斷腸人流目屎需要勇氣，有淡薄仔希望，心著毋願死，愛是走對佗位覕，思念那會無藥通醫，我已經袂記彼款甜，是啥物滋味。",
          "ia7 tou-chhi7 e5 teng-hoe2 siam2-siam2-sih-sih, u7 tam7-poh8-a2 hou7 lang5 siong-sim e5 khi3-bi7, ai3 na7 chit8 ki so2-si5, chiong li2 so2 chai7 gun2 sim lai7-bin7, chi2-u7 li2 e7 tang3 phah hou7 khui, li2 ti7 to2-ui7, toan7-tiong5-lang5 lau5 bak8-sai2 su-iau3 iong2-khi3, u7 tam7-poh8-a2 hi-bong7, sim tioh8 m7 goan7 si2, ai3 si7 chau2 tui3 to2-ui7 bih, su-liam7 na2 e7 bo5 ioh8 thang i, goa2 i2-keng be7 ki3 hit khoan2 tinn, si7 siann2-mih8 chu-bi7."
        ],
        [
          "為愛活落去，寂寞活落去，為情無講苦一字，這條路對茲開始，請你毋免按算阮的傷悲。",
          "ui7 ai3 oah8--loh8-khi3, chek8-bok8 oah8--loh8-khi3, ui7 cheng5 bo5 kong2 khou2 chit8 ji7, chit tiau5 lou7 ui3 chia khai-si2, chhiann2 li2 m7 bian2 an3-sng3 goan2 e5 siong-pi."
        ],
        [
          "為愛活落去，孤單活落去，為你就是為家己，這世人予阮愛過你，是上天的慈悲。",
          "ui7 ai3 oah8--loh8-khi3, kou-toann oah8--loh8-khi3, ui7 li2 chiu7-si7 ui7 ka-ki7, chit-si3-lang5 hou7 gun2 ai3 ke3 li2, si7 siong7-thian e5 chu5-pi."
        ]
      ],
      "篇名": "為愛活下去"
    }
  ]
}
