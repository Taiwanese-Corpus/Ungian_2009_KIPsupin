{
  "資料": [
    {
      "作者": "葉俊麟",
      "出版年": "0",
      "文類": "流行歌",
      "書寫系統": "漢字",
      "段": [
        [
          "因為你失約背信，咱也真久無見面，見面三分情，無定我會挽回你的心，希望你閣再佮我見一面，我我永遠相信相信你是我的一生中，只有一个愛人。",
          "in-ui7 li2 sit-iok pe7-sin3, lan2 ia7 chin ku2 bo5 kinn3-bin7, kinn3-bin7 sann-hun7-chiann5, bo5 tiann7 goa2 e7 ban2-hoe5 li2 e5 sim, hi-bong7 li2 koh chai3 kah goa2 kinn3 chit8 bin7, goa2 goa2 eng2-oan2 siong-sin3 siong-sin3 li2 si7 goa2 e5 it-seng tiong, chi2-u7 chit8 e5 ai3-jin5."
        ],
        [
          "因為你失約背信，咱也真久無見面，見面三分情，無定我會挽回你的心，希望你閣再佮我見一面，我我永遠相信相信你是我的一生中，只有一个愛人。",
          "in-ui7 li2 sit-iok pe7-sin3, lan2 ia7 chin ku2 bo5 kinn3-bin7, kinn3-bin7 sann-hun7-chiann5, bo5 tiann7 goa2 e7 ban2-hoe5 li2 e5 sim, hi-bong7 li2 koh chai3 kah goa2 kinn3 chit8 bin7, goa2 goa2 eng2-oan2 siong-sin3 siong-sin3 li2 si7 goa2 e5 it-seng tiong, chi2-u7 chit8 e5 ai3-jin5."
        ],
        [
          "希望你閣再佮我見一面，我我永遠相信相信你是我的一生中，只有一个愛人。",
          "hi-bong7 li2 koh chai3 kah goa2 kinn3 chit8 bin7, goa2 goa2 eng2-oan2 siong-sin3 siong-sin3 li2 si7 goa2 e5 it-seng tiong, chi2-u7 chit8 e5 ai3-jin5."
        ]
      ],
      "篇名": "見面三分情"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "感情親像一條不歸路，明明相愛又閣袂當講，別人若問，咱是兄妹仔來稱呼，管伊身份有抑無。",
          "kam2-cheng5 chhin-chhiunn7 chit8 tiau5 put-kui-lou7, beng5-beng5 siong-ai3 iu7-koh boe7 tang3 kong2, pat8-lang5 na7 mng7, lan2 si7 hiann-moe7-a2 lai5 chheng-hou, koan2 i sin-hun7 u7 iah8 bo5."
        ],
        [
          "掩來偷去一條不歸路，愈行煞來感覺真糊塗，毋願，放未落，擔著第三者的罪過，這款的我有夠戇。",
          "am lai5 thau khu3 chit8 tiau5 put-kui-lou7, lu2 kiann5 soah lai5 kam2-kak chin hou5-tou5, m7 goan7, pang3 be7 loh8, tann tioh8 te7-sann-chia2 e5 choe7-ko3, chit khoan2 e5 goa2 u7 kau3 gong7."
        ],
        [
          "怎樣你毋敢承認，講我是你走私的愛人，是毋是你已經心虛，是毋是我嘛已經無藥醫，為何我就愛承認，承認是你走私的愛人，夜夜開燈等待你，上驚天未光你就欲閣離開。",
          "chainn2-iunn7 li2 m7 kann2 seng5-jin7, kong2 goa2 si7 li2 chau2-su e5 ai3-jin5, si7 m7 si7 li2 i2-keng sim-hi, si7 m7 si7 goa2 ma7 i2-keng bo5 ioh8 i, ui7-ho5 goa2 chiu7 ai3 seng5-jin7, seng5-jin7 si7 li2 chau2-su e5 ai3-jin5, ia7-ia7 khui teng tan2-thai7 li2, siong7 kiann thinn boe7 kng li2 chiu7 beh koh li7-khui."
        ]
      ],
      "篇名": "走私"
    },
    {
      "作者": "葉佳修",
      "出版年": "0",
      "文類": "流行歌",
      "書寫系統": "漢字",
      "段": [
        [
          "人若問我無你怎樣過日子，我攏講你親像一杯咖啡，燒的時即爾芳甜，冷的時苦澀無味，已經是真久毋捌想著的過去。斡頭又閣輕輕叫你的名字，想你是我生活唯一的滋味，腳步聲來來去去，攏毋是等待的你，閣一杯，想你規暝的目屎，我敬你。",
          "lang5 na7 mng7 goa2 bo5 li2 chainn2-iunn7 koe3 jit8-chi2, goa2 long2 kong2 li2 chhin-chhiunn7 chit8 poe ka-pi, sio e5 si5 chiah-nih phang-tinn, leng2 e5 si5 khou2-siap bo5 bi7, i2-keng si7 chin ku2 m7 pat siunn7 tioh8 e5 koe3-khi3. oat8-thau5 iu7 koh khin-khin kio3 li2 e5 mia5-ji7, siunn7 li2 si7 goa2 seng-oah8 i5-it e5 chu-bi7, kha-pou7-siann lai5-lai5-khi3-khi3, long2 m7 si7 tan2-thai7 e5 li2, koh chit8 poe, siunn7 li2 kui-me5 e5 bak8-sai2, goa2 keng3 li2."
        ],
        [
          "夢中的恩恩愛愛，醒來一杯走味的咖啡。無論偌爾酸苦，也著繼續滕予滇，外面是冷冷冰冰凍入心肝無情的冬天，只有你的相片伴阮燒滾滾的相思。你的愛若真，那會即忍心，放阮一喙一滴珠淚，透著走味的咖啡。",
          "bang7-tiong e5 un-un-ai3-ai3, chhinn2--lai5 chit8 poe chau2-bi7 e5 ka-pi. bo5-lun7 loa7-ni7 sng-khou2, ia7 tioh8 ke3-siok8 thin5 hou7 tinn7, goa7-bin7 si7 leng2-leng2-peng-peng tong3 jip8 sim-koann bo5-cheng5 e5 tang-thinn, chi2-u7 li2 e5 siong3-phinn3 phoann7 goan2 sio-kun2-kun2 e5 siunn-si. li2 e5 ai3 na7 chin, na2 e7 chiah jim2-sim, pang3 goan2 chit8 chhui3 chit8 tih chu-lui7, tou3 tioh8 chau2-bi7 e5 ka-pi."
        ],
        [
          "人若問我無你怎樣過日子，我攏講你親像一杯咖啡，燒的時即爾芳甜，冷的時苦澀無味，已經是真久毋捌想著的過去。斡頭又閣輕輕叫你的名字，想你是我生活唯一的滋味，腳步聲來來去去，攏毋是等待的你，閣一杯，想你規暝的目屎，我敬你。",
          "lang5 na7 mng7 goa2 bo5 li2 chainn2-iunn7 koe3 jit8-chi2, goa2 long2 kong2 li2 chhin-chhiunn7 chit8 poe ka-pi, sio e5 si5 chiah-nih phang-tinn, leng2 e5 si5 khou2-siap bo5 bi7, i2-keng si7 chin ku2 m7 pat siunn7 tioh8 e5 koe3-khi3. oat8-thau5 iu7 koh khin-khin kio3 li2 e5 mia5-ji7, siunn7 li2 si7 goa2 seng-oah8 i5-it e5 chu-bi7, kha-pou7-siann lai5-lai5-khi3-khi3, long2 m7 si7 tan2-thai7 e5 li2, koh chit8 poe, siunn7 li2 kui-me5 e5 bak8-sai2, goa2 keng3 li2."
        ],
        [
          "夢中的恩恩愛愛，醒來一杯走味的咖啡。無論偌爾酸苦，也著繼續滕予滇，外面是冷冷冰冰凍入心肝無情的冬天，只有你的相片伴阮燒滾滾的相思。你的愛若真，那會即忍心，放阮一喙一滴珠淚，透著走味的咖啡。",
          "bang7-tiong e5 un-un-ai3-ai3, chhinn2--lai5 chit8 poe chau2-bi7 e5 ka-pi. bo5-lun7 loa7-ni7 sng-khou2, ia7 tioh8 ke3-siok8 thin5 hou7 tinn7, goa7-bin7 si7 leng2-leng2-peng-peng tong3 jip8 sim-koann bo5-cheng5 e5 tang-thinn, chi2-u7 li2 e5 siong3-phinn3 phoann7 goan2 sio-kun2-kun2 e5 siunn-si. li2 e5 ai3 na7 chin, na2 e7 chiah jim2-sim, pang3 goan2 chit8 chhui3 chit8 tih chu-lui7, tou3 tioh8 chau2-bi7 e5 ka-pi."
        ],
        [
          "你的愛若真，那會即忍心，放阮一喙一滴珠淚，透著走味的咖啡。",
          "li2 e5 ai3 na7 chin, na2 e7 chiah jim2-sim, pang3 goan2 chit8 chhui3 chit8 tih chu-lui7, tou3 tioh8 chau2-bi7 e5 ka-pi."
        ]
      ],
      "篇名": "走味的咖啡"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "是幸福是不幸，環境來造成，恩恩怨怨分袂清，何必抱不平。星光月光轉無停，人生呀人生，冷暖世情多演變，人生宛如走馬燈。",
          "si7 heng7-hok si7 put-heng7, khoan5-keng2 lai5 cho7-seng5, un-un-oan3-oan3 hun boe7 chheng, ho5-pit phau7 put-peng5. chhinn-kng goeh8-kng choan2 bo5 theng5, jin5-seng ia jin5-seng, leng2-loan2 se3-cheng5 to ian2-pian3, jin5-seng oan2-ju5 chau2-be2-teng."
        ],
        [
          "想今後想早前，遭遇一重重，歷盡滄桑的情景，啥人來可憐？悲歡離合轉無停，無情呀無情，冷暖世情多演變，人生宛如走馬燈，人生宛如走馬燈。",
          "siunn7 kim-au7 siunn7 cha2-cheng5, cho-gu7 chit8-teng5-teng5, lek8 chin7 chhong-song e5 cheng5-keng2, siann2-lang5 lai5 kho2-lin5? pi-hoan-li7-hap8 choan2 bo5 theng5, bo5 cheng5 ia bo5 cheng5, leng2-loan2 se3-cheng5 to ian2-pian3, jin5-seng oan2-ju5 chau2-be2-teng, jin5-seng oan2-ju5 chau2-be2-teng."
        ]
      ],
      "篇名": "走馬燈"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "火車已經到車站，阮的心頭漸漸重，看人歡喜來接親人，阮是傷心來相送，無情的喇叭聲音聲聲彈，月台邊依依難捨心所愛的人。火車已經過車站，阮的目箍已經紅，車窗內心愛的人，只有期待夜夜夢。",
          "hoe2-chhia i2-keng kau3 chhia-cham7, goan2 e5 sim-thau5 chiam7-chiam7 tang7, khoann3 lang5 hoann-hi2 lai5 chiap chhin-lang5, goan2 si7 siong-sim lai5 sio-sang3, bo5 cheng5 e5 la-pa siann-im siann-siann tan5, goeh8-tai5-pinn i-i lan5 sia2 sim sou2 ai3 e5 lang5. hoe2-chhia i2-keng ke3 chhia-cham7, goan2 e5 bak8-khou i2-keng ang5, chhia-thang lai7 sim-ai3 e5 lang5, chi2-u7 ki5-thai7 ia7-ia7 bang7."
        ],
        [
          "火車已經到車站，阮的心頭漸漸重，看人歡喜來接親人，阮是傷心來相送，無情的喇叭聲音聲聲彈，月台邊依依難捨心所愛的人。火車已經過車站，阮的目箍已經紅，車窗內心愛的人，只有期待夜夜夢。",
          "hoe2-chhia i2-keng kau3 chhia-cham7, goan2 e5 sim-thau5 chiam7-chiam7 tang7, khoann3 lang5 hoann-hi2 lai5 chiap chhin-lang5, goan2 si7 siong-sim lai5 sio-sang3, bo5 cheng5 e5 la-pa siann-im siann-siann tan5, goeh8-tai5-pinn i-i lan5 sia2 sim sou2 ai3 e5 lang5. hoe2-chhia i2-keng ke3 chhia-cham7, goan2 e5 bak8-khou i2-keng ang5, chhia-thang lai7 sim-ai3 e5 lang5, chi2-u7 ki5-thai7 ia7-ia7 bang7."
        ],
        [
          "無情的喇叭聲音聲聲彈，月台邊依依難捨心所愛的人。火車已經過車站，阮的目箍已經紅，車窗內心愛的人，只有期待夜夜夢。",
          "bo5 cheng5 e5 la-pa siann-im siann-siann tan5, goeh8-tai5-pinn i-i lan5 sia2 sim sou2 ai3 e5 lang5. hoe2-chhia i2-keng ke3 chhia-cham7, goan2 e5 bak8-khou i2-keng ang5, chhia-thang lai7 sim-ai3 e5 lang5, chi2-u7 ki5-thai7 ia7-ia7 bang7."
        ]
      ],
      "篇名": "車站"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "暫時的離別啊！踮在火車窗，你免講也免問，離別心痛苦。望早日會相會，用心肝約束。暗流在心內，再會再會。",
          "chiam7-si5 e5 li7-piat8 ah! tiam3 chai7 hoe2-chhia thang, li2 bian2 kong2 ia7 bian2 mng7, li7-piat8 sim thong3-khou2. bang7 cha2-jit8 e7 siong-hoe7, eng7 sim-koann iok-sok. am3 lau5 chai7 sim-lai7, chai3-hoe7 chai3-hoe7."
        ],
        [
          "若講是無情的，也是咱運命。彼時陣佇山頂，雙人看月圓。離別後在異鄉，若叫你的名，女性的目屎也會流落。",
          "na7 kong2 si7 bo5 cheng5 e5, ia7 si7 lan2 un7-mia7. hit si5-chun7 ti7 soann-teng2, siang-lang5 khoann3 goeh8-inn5. li7-piat8 au7 chai7 i7-hiong, na7 kio3 li2 e5 mia5, lu2-seng3 e5 bak8-sai2 ia7 e7 liu5-loh8."
        ],
        [
          "知影啦知影啦，一切著忍耐，紲落去也免講。望天來安排，心傷悲忍袂去，若抱你身軀，汽笛也悲哀，再會再會。",
          "chai-iann2--lah chai-iann2--lah, it-chhe3 tioh8 jim2-nai7, soa3--loh8-khi3 ia7 bian2 kong2.   bang7 thinn lai5 an-pai5, sim siong-pi lun2 boe7 khi3, na7 pho7 li2 seng-khu, khi3-ti5 ia7 pi-ai, chai3-hoe7 chai3-hoe7."
        ]
      ],
      "篇名": "車站惜別"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心內想的是你一个，看著你煞驚歹勢，你的模樣你的一切攏予我來癡迷，阮的感情是即爾濟，對你真心毋是假，若有困難若有問題，應該互相來坦白。為怎樣你毋願佮阮講話，為怎樣三番兩次發生誤會，雖然我明知影對你無公平，猶原毋肯反悔。",
          "sim-lai7 siunn7 e5 si7 li2 chit8 e5, khoann3 tioh8 li2 soah kiann phainn2-se3, li2 e5 bou5-iunn7 li2 e5 it-chhe3 long2 hou7 goa2 lai5 chhi-be5, goan2 e5 kam2-cheng5 si7 chiah-nih che7, tui3 li2 chin-sim m7 si7 ke2, na7 u7 khun3-lan5 na7 u7 bun7-te5, eng-kai hou7-siong lai5 than2-pek8. ui7 chainn2-iunn7 li2 m7 goan7 kah goan2 kong2-oe7, ui7 chainn2-iunn7 sam-hoan-liong2-chhu3 hoat-seng gou7-hoe7, sui-jian5 goa2 beng5 chai-iann2 tui3 li2 bo5 kong-penn5, iu5-goan5 m7 kheng2 hoan2-hoe2."
        ],
        [
          "目屎已經袂當忍耐，慢慢流落來，希望得著你的關懷，得著你的愛。阮的心事毋願講出，無人通了解，誰知你是戇大呆。那想那趣味那想那趣味，猶是對你最合意。那想那趣味那想那趣味，這敢是真正的代誌。",
          "bak8-sai2 i2-keng boe7 tang3 jim2-nai7, ban7-ban7 lau5--loh8-lai5, hi-bong7 tit tioh8 li2 e5 koan-hoai5, tit tioh8 li2 e5 ai3. goan2 e5 sim-su7 m7 goan7 kong2 chhut, bo5 lang5 thang liau2-kai2, siang2 chai li2 si7 gong7-toa7-tai. na2 siunn7 na2 chhu3-bi7 na2 siunn7 na2 chhu3-bi7, iau2 si7 tui3 li2 choe3 kah-i3. na2 siunn7 na2 chhu3-bi7 na2 siunn7 na2 chhu3-bi7, chit kam2 si7 chin-chiann3 e5 tai7-chi3."
        ],
        [
          "心內想的是你一个，看著你煞驚歹勢，你的模樣你的一切攏予我來癡迷，阮的感情是即爾濟，對你真心毋是假，若有困難若有問題，應該互相來坦白。為怎樣你毋願佮阮講話，為怎樣三番兩次發生誤會，雖然我明知影對你無公平，猶原毋肯反悔。",
          "sim-lai7 siunn7 e5 si7 li2 chit8 e5, khoann3 tioh8 li2 soah kiann phainn2-se3, li2 e5 bou5-iunn7 li2 e5 it-chhe3 long2 hou7 goa2 lai5 chhi-be5, goan2 e5 kam2-cheng5 si7 chiah-nih che7, tui3 li2 chin-sim m7 si7 ke2, na7 u7 khun3-lan5 na7 u7 bun7-te5, eng-kai hou7-siong lai5 than2-pek8. ui7 chainn2-iunn7 li2 m7 goan7 kah goan2 kong2-oe7, ui7 chainn2-iunn7 sam-hoan-liong2-chhu3 hoat-seng gou7-hoe7, sui-jian5 goa2 beng5 chai-iann2 tui3 li2 bo5 kong-penn5, iu5-goan5 m7 kheng2 hoan2-hoe2."
        ],
        [
          "目屎已經袂當忍耐，慢慢流落來，希望得著你的關懷，得著你的愛。阮的心事毋願講出，無人通了解，誰知你是戇大呆。那想那趣味那想那趣味，猶是對你最合意。那想那趣味那想那趣味，這敢是真正的代誌。",
          "bak8-sai2 i2-keng boe7 tang3 jim2-nai7, ban7-ban7 lau5--loh8-lai5, hi-bong7 tit tioh8 li2 e5 koan-hoai5, tit tioh8 li2 e5 ai3. goan2 e5 sim-su7 m7 goan7 kong2 chhut, bo5 lang5 thang liau2-kai2, siang2 chai li2 si7 gong7-toa7-tai. na2 siunn7 na2 chhu3-bi7 na2 siunn7 na2 chhu3-bi7, iau2 si7 tui3 li2 choe3 kah-i3. na2 siunn7 na2 chhu3-bi7 na2 siunn7 na2 chhu3-bi7, chit kam2 si7 chin-chiann3 e5 tai7-chi3."
        ],
        [
          "那想那趣味那想那趣味，猶是對你最合意。那想那趣味那想那趣味，這敢是真正的代誌。",
          "na2 siunn7 na2 chhu3-bi7 na2 siunn7 na2 chhu3-bi7, iau2 si7 tui3 li2 choe3 kah-i3. na2 siunn7 na2 chhu3-bi7 na2 siunn7 na2 chhu3-bi7, chit kam2 si7 chin-chiann3 e5 tai7-chi3."
        ]
      ],
      "篇名": "那想那趣味"
    },
    {
      "作者": "甘濃",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮欲轉來去，阮欲轉來去，轉去夢中美麗的鄉里。阮欲轉回去，阮欲轉回去，轉去父母溫暖身軀邊。",
          "goan2 beh tng2 lai5-khi3, goan2 beh tng2 lai5-khi3, tng2 khi3 bang7-tiong bi2-le7 e5 hiunn-li2. goan2 beh choan2--tng2-khi3, goan2 beh choan2--tng2-khi3, tng2 khi3 pe7-bu2 un-loan2 sin-khu-pinn."
        ],
        [
          "彼年阮賭氣，無聽恁教示，孤單一个來到台北市。在外地食苦，才知厝裡甜，受盡了風霜，才知真道理，流浪在他鄉，才知故鄉月娘圓。",
          "hit ni5 goan2 tou2-khi3, bo5 thiann lin2 ka3-si7, kou-tan chit8 e5 lai5 kau3 Tai5-pak-chhi7. chai7 goa7-te7 chiah8-khou2, chiah chai chhu3--nih8 tinn, siu7-chin7 liau2 hong-song, chiah chai chin to7-li2, liu5-long7 chai7 tha-hiong, chiah chai kou3-hiong goeh8-niu5 inn5."
        ],
        [
          "阮欲閣堅持，阮欲閣堅持，堅持追求理想佮鬥志，阮真思念恁，阮真思念恁，思念父母佮可愛的鄉里。",
          "goan2 beh koh kian-chhi5, goan2 beh koh kian-chhi5, kian-chhi5 tui-kiu5 li2-siong2 kah tau3-chi3, goan2 chin su-liam7 lin2, goan2 chin su-liam7 lin2, su-liam7 pe7-bu2 kah kho2-ai3 e5 hiunn-li2."
        ]
      ],
      "篇名": "阮欲轉來去"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我的心肝亂操操，自怨薄命目屎流，枉費對伊情意厚，真情全部變水泡。阮翁若尋赫嫣頭，也免害我孤單守空樓。伊過去落魄的時陣，講我是賢慧的家後。無疑經過三年後，伊就變成一去無回頭，予我千想就袂曉，阮翁那會逮人走。",
          "goa2 e5 sim-koann loan7-chhau-chhau, chu7 oan3 pok8-beng7 bak8-sai2 lau5, ong2-hui3 tui3 i cheng5-i3 kau7, chin-cheng5 choan5-pou7 pian3 chui2-phau3. goan2 ang na7 chhoe7 hiah ian-thau5, a2 bian2 hai7 goa2 kou-toann siu2 khang-lau5. i koe3-khi3 lok8-phek e5 si5-chun7, kong2 goa2 si7 hian5-hoe7 e5 ke-au7. bo5-gi5 keng-ke3 sann ni5 au7, i chiu7 pinn3-seng5 it khi3 bo5 hoe5-thau5, hou7 goa2 chhian siunn7 chiu7 boe7 hiau2, goan2 ang na2 e7 toe3 lang5 chau2."
        ],
        [
          "我的心肝亂操操，自怨薄命目屎流，枉費對伊情意厚，真情全部變水泡。阮翁若尋赫嫣頭，也免害我孤單守空樓。伊過去落魄的時陣，講我是賢慧的家後。無疑經過三年後，伊就變成一去無回頭，予我千想就袂曉，阮翁那會逮人走。",
          "goa2 e5 sim-koann loan7-chhau-chhau, chu7 oan3 pok8-beng7 bak8-sai2 lau5, ong2-hui3 tui3 i cheng5-i3 kau7, chin-cheng5 choan5-pou7 pian3 chui2-phau3. goan2 ang na7 chhoe7 hiah ian-thau5, a2 bian2 hai7 goa2 kou-toann siu2 khang-lau5. i koe3-khi3 lok8-phek e5 si5-chun7, kong2 goa2 si7 hian5-hoe7 e5 ke-au7. bo5-gi5 keng-ke3 sann ni5 au7, i chiu7 pinn3-seng5 it khi3 bo5 hoe5-thau5, hou7 goa2 chhian siunn7 chiu7 boe7 hiau2, goan2 ang na2 e7 toe3 lang5 chau2."
        ]
      ],
      "篇名": "阮翁跟人走"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "彼時約束啊！雙人無失信。近來言語啊！煞來無信憑。冷淡態度親像無要無緊，你敢是你敢毋是尋著新愛人？啊！阮毋知啦阮毋知啦，總無放舊去尋新。",
          "hit-si5 iok-sok ah! siang-lang5 bo5 sit-sin3. kin7-lai5 gian5-gu2 ah! soah lai5 bo5 sin3-pin5. leng2-tam7 thai3-tou7 chhin-chhiunn7 bo5-iau3-bo5-kin2, li2 kann2 si7 li2 kann2 m7 si7 chhoe7 tioh8 sin ai3-jin5? ah! goan2 m7 chai--lah goan2 m7 chai--lah, chong2 bo5 pang3 ku7 khi3 chhoe7 sin."
        ],
        [
          "春天花蕊啊！為春開了盡。十八少年啊！為你用心神。怎樣這款全無同情可憐，你敢是你敢毋是尋著新愛人，啊！阮毋知啦阮毋知啦，總無放舊去尋新。",
          "chhun-thinn hoe-lui2-ah! ui7 chhun khui liau2 chin7. chap8-poeh siau3-lian5-ah! ui7 li2 eng7 sim-sin5. chainn2-iunn7 chit khoan2 choan5 bo5 tong5-cheng5 kho2-lin5, li2 kann2 si7 li2 kann2 m7 si7 chhoe7 tioh8 sin ai3-jin5? ah! goan2 m7 chai--lah goan2 m7 chai--lah, chong2 bo5 pang3 ku7 khi3 chhoe7 sin."
        ],
        [
          "近來講話啊！大聲細聲應。愛情戀夢啊！漸漸變無親。不明不白因何僥心反面？你敢是你敢毋是尋著新愛人，啊！阮毋知啦阮毋知啦，總無放舊去尋新。",
          "kin7-lai5 kong2-oe7 ah! toa7-siann se3-siann in3. ai3-cheng5 loan7-bang7 ah! chiam7-chiam7 pian3 bo5 chhin. put-beng5-put-peh8 in-ho5 hiau-sim hoan2-bin7? li2 kann2 si7 li2 kann2 m7 si7 chhoe7 tioh8 sin ai3-jin5? ah! goan2 m7 chai--lah goan2 m7 chai--lah, chong2 bo5 pang3 ku7 khi3 chhoe7 sin."
        ]
      ],
      "篇名": "阮毋知啦"
    }
  ]
}
