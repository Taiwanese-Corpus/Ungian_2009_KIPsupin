{
  "資料": [
    {
      "作者": "Michael",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為何千千萬萬人我偏偏合意你，敢講阮的頂世人有虧欠著你啥物。今仔日專工來還你一寡感情債，啊！誰知影愛會愈欠愈濟。",
          "ui7-ho5 chhian-chhian-ban7-ban7 lang5 goa2 phian-phian kah-i3 li2, kam2 kong2 goan2 e5 teng2-si3-lang5 u7 khui-khiam3 tioh8 li2 siann2-mih8. kin-a2-jit8 choan-kang lai5 heng5 li2 chit8-koa2 kam2-cheng5-che3, ah! siang2 chai-iann2 ai3 e7 ju2 khiam3 lu2 che7."
        ],
        [
          "冤家的時陣阮就後悔當初佮你做伙，朋友苦勸的話阮將伊當做放風吹，相好的時陣阮就感覺佮你相賜配，心甘情願予你拖得戇戇踅",
          "oan-ke e5 si5-chun7 gun2 chiu7 hou7-hoe2 tong-chhou kah li2 cho3-hoe2, peng5-iu2 khou2-khng3 e5 oe7 goan2 chiong i tong3-cho3 pang3 hong-chhoe, siong-ho2 e5 si5-chun7 gun2 chiu7 kam2-kak kah li2 siong3 su3-phoe3, sim-kam-cheng5-goan7 hou7 li2 thoa tit gong7-gong7 seh8."
        ],
        [
          "是毋是頂世人阮佮你有相欠債，阮才會連鞭歡喜連鞭怨慼，是毋是頂世人阮佮你有相欠債，阮才會親像一蕊孤戀的花。",
          "si7 m7 si7 teng2-si3-lang5 gun2 kah li2 u7 sio khiam3-che3, goan2 chiah e7 liam5-pinn hoann-hi2 liam5-pinn oan3-chheh, si7 m7 si7 teng2-si3-lang5 gun2 kah li2 u7 sio khiam3-che3, goan2 chiah e7 chhin-chhiunn7 chit8 lui2 kou-loan5 e5 hoe."
        ],
        [
          "為何千千萬萬人我偏偏合意你，敢講阮的頂世人有虧欠著你啥物。今仔日專工來還你一寡感情債，啊！誰知影愛會愈欠愈濟。",
          "ui7-ho5 chhian-chhian-ban7-ban7 lang5 goa2 phian-phian kah-i3 li2, kam2 kong2 goan2 e5 teng2-si3-lang5 u7 khui-khiam3 tioh8 li2 siann2-mih8. kin-a2-jit8 choan-kang lai5 heng5 li2 chit8-koa2 kam2-cheng5-che3, ah! siang2 chai-iann2 ai3 e7 ju2 khiam3 lu2 che7."
        ],
        [
          "是毋是頂世人阮佮你有相欠債，阮才會連鞭歡喜連鞭怨慼，是毋是頂世人阮佮你有相欠債，阮才會親像一蕊孤戀的花。",
          "si7 m7 si7 teng2-si3-lang5 gun2 kah li2 u7 sio khiam3-che3, goan2 chiah e7 liam5-pinn hoann-hi2 liam5-pinn oan3-chheh, si7 m7 si7 teng2-si3-lang5 gun2 kah li2 u7 sio khiam3-che3, goan2 chiah e7 chhin-chhiunn7 chit8 lui2 kou-loan5 e5 hoe."
        ],
        [
          "是毋是頂世人阮佮你有相欠債，阮才會連鞭歡喜連鞭怨慼，是毋是頂世人阮佮你有相欠債，阮才會親像一蕊孤戀的花。",
          "si7 m7 si7 teng2-si3-lang5 gun2 kah li2 u7 sio khiam3-che3, goan2 chiah e7 liam5-pinn hoann-hi2 liam5-pinn oan3-chheh, si7 m7 si7 teng2-si3-lang5 gun2 kah li2 u7 sio khiam3-che3, goan2 chiah e7 chhin-chhiunn7 chit8 lui2 kou-loan5 e5 hoe."
        ]
      ],
      "篇名": "相欠債"
    },
    {
      "作者": "張秀",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我送你一粒相思豆，代表我對你的思慕，雖然我毋知相思是偌艱苦，我決定愛你Forever。",
          "goa2 sang3 li2 chit8 liap8 siunn-si-tau7, tai7-piau2 goa2 tui3 li2 e5 su-bou7, sui-jian5 goa2 m7 chai siunn-si si7 loa7 kan-khou2, goa2 koat-teng7 ai3 li2 Forever."
        ],
        [
          "我送你一粒相思豆，代表我對你的思慕，雖然我毋知相思是偌艱苦，我決定愛你Forever。",
          "goa2 sang3 li2 chit8 liap8 siunn-si-tau7, tai7-piau2 goa2 tui3 li2 e5 su-bou7, sui-jian5 goa2 m7 chai siunn-si si7 loa7 kan-khou2, goa2 koat-teng7 ai3 li2 Forever."
        ],
        [
          "紅紅的豆，相思的豆。希望你會當將伊，好好保惜。",
          "ang5-ang5 e5 tau7, siunn-si e5 tau7. hi-bong7 li2 e7 tang3 chiong i, ho2-ho2 po2-sioh."
        ],
        [
          "紅紅的豆，相思的豆。我會親像相思豆，永遠陪你，Fall in Love。",
          "ang5-ang5 e5 tau7, siunn-si e5 tau7. goa2 e7 chhin-chhiunn7 siunn-si-tau7, eng2-oan2 poe5 li2, Fall in Love."
        ]
      ],
      "篇名": "相思豆"
    },
    {
      "作者": "陳桂珠",
      "出版年": "0",
      "文類": "流行歌",
      "書寫系統": "漢字",
      "段": [
        [
          "窗外雨水滴，引阮心稀微，想起彼當時，初戀情綿綿。啊！較想也是伊，啊！袂當放袂記。無聊落雨暝，雨水落袂離，阮只有點著薰，一枝又一枝。",
          "thang-goa7 hou7-chui2 tih, in2 gun2 sim hi-bi5, siunn7-khi2 hit tong-si5, chhou-loan5 cheng5 mi5-mi5. ah! khah siunn7 ia7 si7 i, ah! boe7 tang3 pang3 be7 ki3. bo5-liau5 loh8-hou7-mi5, hou7-chui2 loh8 boe7 li7, goan2 chi2-u7 tiam2 tioh8 hun, chit8 ki iu7 chit8 ki."
        ],
        [
          "一暝相思雨。無奈的思慕，誰知愛情會由甜變做苦。啊！較想也是伊，啊！袂當放袂記。無聊落雨暝，雨水落袂離，阮只有點著薰，一枝又一枝。",
          "chit8 me5 siunn-si-hou7. bo5-nai7 e5 su-bou7, siang2 chai ai3-cheng5 e7 iu5 tinn pinn3-choe3 khou2. ah! khah siunn7 ia7 si7 i, ah! boe7 tang3 pang3 be7 ki3. bo5-liau5 loh8-hou7-mi5, hou7-chui2 loh8 boe7 li7, goan2 chi2-u7 tiam2 tioh8 hun, chit8 ki iu7 chit8 ki."
        ]
      ],
      "篇名": "相思雨"
    },
    {
      "作者": "李臨秋",
      "出版年": "1945",
      "文類": "流行歌",
      "書寫系統": "漢字",
      "段": [
        [
          "海面茫茫相思海，茫茫失東西。阮是思君君袂來，貼心今何在？今何在今何在今何在，啊！海鳥替阮做花栽。",
          "hai2-bin7 bong5-bong5 siunn-si hai2, bong5-bong5 sit tang-sai. goan2 si7 su kun kun boe7 lai5, tah-sim kim ho5-chai7? kim ho5-chai7 kim ho5-chai7 kim ho5-chai7, ah! hai2-chiau2 the3 gun2 cho3 hoe-chai."
        ],
        [
          "海中孤舟相思海，孤舟問天涯，阮是尋君君毋知，波浪滿腹內，滿腹內滿腹內滿腹內。啊！海風傳情予伊知。",
          "hai2-tiong kou-chiu siunn-si hai2, kou-chiu mng7 thian-gai5, goan2 si7 chhoe7 kun kun m7 chai, pho-long7 moa2 pak-lai7, moa2 pak-lai7 moa2 pak-lai7 moa2 pak-lai7. ah! hai2-hong thoan5-cheng5 hou7 i chai."
        ],
        [
          "海底摸針相思海，摸針戇大呆，阮心罵君君不該。消瘦為你害，為你害為你害為你害，啊！海水流落為了愛。",
          "hai2-te2-bong-chiam siunn-si hai2, bong-chiam gong7-toa7-tai, gun2 sim me7 kun kun put-kai. siau-san2 ui7 li2 hai7, ui7 li2 hai7 ui7 li2 hai7 ui7 li2 hai7, ah! hai2-chui2 liu5-lok8 ui7-liau2 ai3."
        ]
      ],
      "篇名": "相思海"
    },
    {
      "作者": "馬麗安/李庭匡",
      "出版年": "0",
      "文類": "流行歌",
      "書寫系統": "漢字",
      "段": [
        [
          "每日想你，想甲歹過日，暗時想你，想到天光時。無看見你的日子，過著無滋味，渡日若底渡年，每分每秒，攏底想你。行到佗位，攏希望有你。做工作無心情，踮厝心未定，上歡喜聽著你叫門的聲。",
          "mui2-jit8 siunn7 li2, siunn7 kah phainn2 koe3-jit8, am3-si5 siunn7 li2, siunn7 kau3 thinn-kng-si5. bo5 khoann3-kinn3 li2 e5 jit8-chi2, koe3 tioh8 bo5 chu-bi7, tou7-jit8 na7 teh tou7 ni5, mui2 hun mui2 bio2, long2 teh siunn7 li2. kiann5 kau3 to2-ui7, long2 hi-bong7 u7 li2. choe3 kang-chok bo5 sim-chiann5, tiam3 chhu3 sim boe7-teng7, siong7 hoann-hi2 thiann tioh8 li2 kio3-mng5 e5 siann."
        ],
        [
          "毋知為何愛著你，為你醉生夢死，你敢有像我即愛你，望你真心來對待，親像當初彼當時。相思啊！相思，敢會無藥醫。人生無你無意義，相思啊！相思，敢會無藥醫。",
          "m7 chai ui7-ho5 ai3 tioh8 li2, ui7 li2 chui3-seng-bang7-si2, li2 kam2 u7 chhiunn7 goa2 chiah ai3 li2, bang7 li2 chin-sim lai5 tui3-thai7, chhin-chhiunn7 tong-chhou hit tong-si5. siunn-si ah! siunn-si, kam2 e7 bo5 ioh8 i. jin5-seng bo5 li2 bo5 i3-gi7, siunn-si ah! siunn-si, kam2 e7 bo5 ioh8 i."
        ],
        [
          "我的一切攏予你，想欲永遠陪伴你，問你敢有願意。",
          "goa2 e5 it-chhe3 long2 hou7 li2, siunn7 beh eng2-oan2 poe5-phoann7 li2, mng7 li2 kam2 u7 goan7-i3."
        ]
      ],
      "篇名": "相思無藥醫"
    },
    {
      "作者": "陳宏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為你毋驚風雨淋，受風受雨也甘願，千里路途毋驚遙遠，上驚夢醒變成空。啊！夢，啊！一暗過一暗，等啊！等甲目箍紅。敢是他鄉的月娘暗，抑是你存心將阮放，啊！放捨故鄉等待的人。",
          "ui7 li2 m7 kiann hong-hou7 lam5, siu7 hong siu7 hou7 ia7 kam-goan7, chhian li2 lou7-tou5 m7 kiann iau5-oan2, siong7 kiann bang7 chhinn2 pian3-seng5 khang. ah! bang7, ah! chit8 am3 koe3 chit8 am3, tan2 ah! tan2 kah bak8-khou ang5. kann2 si7 thann-hiong e5 goeh8-niu5 am3, iah8 si7 li2 chun5-sim chiong goan2 pang3, ah! pang3-sak kou3-hiong tan2-thai7 e5 lang5."
        ],
        [
          "為你毋驚風雨淋，受風受雨也甘願，千里路途毋驚遙遠，上驚夢醒變成空。啊！夢，啊！一暗過一暗，等啊！等甲目箍紅。敢是他鄉的月娘暗，抑是你存心將阮放，啊！放捨故鄉等待的人。",
          "ui7 li2 m7 kiann hong-hou7 lam5, siu7 hong siu7 hou7 ia7 kam-goan7, chhian li2 lou7-tou5 m7 kiann iau5-oan2, siong7 kiann bang7 chhinn2 pian3-seng5 khang. ah! bang7, ah! chit8 am3 koe3 chit8 am3, tan2 ah! tan2 kah bak8-khou ang5. kann2 si7 thann-hiong e5 goeh8-niu5 am3, iah8 si7 li2 chun5-sim chiong goan2 pang3, ah! pang3-sak kou3-hiong tan2-thai7 e5 lang5."
        ],
        [
          "啊！夢，啊！一暗過一暗，等啊！等甲目箍紅。敢是他鄉的月娘暗，抑是你存心將阮放，啊！放捨故鄉等待的人。",
          "ah! bang7, ah! chit8 am3 koe3 chit8 am3, tan2 ah! tan2 kah bak8-khou ang5. kann2 si7 thann-hiong e5 goeh8-niu5 am3, iah8 si7 li2 chun5-sim chiong goan2 pang3, ah! pang3-sak kou3-hiong tan2-thai7 e5 lang5."
        ]
      ],
      "篇名": "相思夢"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "自古紅顏多薄命，紅顏多薄命紅顏薄命，阮也薄命。好夢由來最易醒，好夢由來最易醒，好夢易醒獨有阮夢未醒。心海情波滾未停噫，滾未停，心海情波滾未停噫，滾未停，良人何時上歸程？今夜獨對相思燈，對相思燈，腸斷對相思燈。",
          "chu7 kou2 hong5-gan5 to pok8-beng7, hong5-gan5 to pok8-beng7 hong5-gan5-pok8-beng7, gun2 ia7 pok8-beng7. ho2 bang7 iu5-lai5 choe3 i7 chhinn2, ho2 bang7 iu5-lai5 choe3 i7 chhinn2, ho2 bang7 i7 chhinn2 tok8 iu2 goan2 bang7 be7 chhinn2. sim-hai2 cheng5-pho kun2 be7 theng5-i, kun2 be7 theng5, sim-hai2 cheng5-pho kun2 be7 theng5-i, kun2 be7 theng5, liong5-jin5 ho5-si5 siong7 kui teng5? kim-ia7 tok8 tui3 siunn-si teng, tui3 siunn-si teng, chhiang5-tng7 tui3 siunn-si teng."
        ],
        [
          "自古紅顏多薄命，紅顏多薄命紅顏薄命，阮也薄命。好夢由來最易醒，好夢由來最易醒，好夢易醒獨有阮夢未醒。心海情波滾未停噫，滾未停，心海情波滾未停噫，滾未停，良人何時上歸程？今夜獨對相思燈，對相思燈，腸斷對相思燈。",
          "chu7 kou2 hong5-gan5 to pok8-beng7, hong5-gan5 to pok8-beng7 hong5-gan5-pok8-beng7, gun2 ia7 pok8-beng7. ho2 bang7 iu5-lai5 choe3 i7 chhinn2, ho2 bang7 iu5-lai5 choe3 i7 chhinn2, ho2 bang7 i7 chhinn2 tok8 iu2 goan2 bang7 be7 chhinn2. sim-hai2 cheng5-pho kun2 be7 theng5-i, kun2 be7 theng5, sim-hai2 cheng5-pho kun2 be7 theng5-i, kun2 be7 theng5, liong5-jin5 ho5-si5 siong7 kui teng5? kim-ia7 tok8 tui3 siunn-si teng, tui3 siunn-si teng, chhiang5-tng7 tui3 siunn-si teng."
        ]
      ],
      "篇名": "相思燈"
    },
    {
      "作者": "白進法",
      "出版年": "0",
      "文類": "流行歌",
      "書寫系統": "漢字",
      "段": [
        [
          "無意中影見阮熟似的人影，想欲來出聲，叫伊的名，煞來袂記。這時陣伊斡頭，心內一陣陣感動。即濟年他鄉生活，心情茫茫，感情若親像時間，一去無回。心愛的，阮猶原深愛你。",
          "bo5-i3-tiong iann2 kinn3 goan2 sek8-sai7 e5 lang5-iann2, siunn7 beh lai5 chhut-siann, kio3 i e5 mia5, soah lai5 be7 ki3. chit si5-chun7 i oat8-thau5, sim-lai7 chit8-chun7-chun7 kam2-tong7. chiah che7 ni5 thann-hiong seng-oah8, sim-cheng5 bang5-bang5, kam2-cheng5 na7 chhin-chhiunn7 si5-kan, it khi3 bo5 hoe5. sim-ai3--e5, goan2 iu5-goan5 chhim-ai3 li2."
        ],
        [
          "相逢，莫講傷心話，才袂來互相怨慼。毋通問阮的感情，因為你我已經過去。我約你出來，佇彼个老所在。",
          "siong-hong5, mai3 kong2 siong-sim-oe7, chiah boe7 lai5 hou7-siong oan3-chheh. m7 thang mng7 goan2 e5 kam2-cheng5, in-ui7 li2 goa2 i2-keng koe3--khi3. goa2 iok li2 chhut--lai5, ti7 hit e5 lau7 sou2-chai7."
        ],
        [
          "希望你了解，將我放袂記，莫閣等待。看見你欲離開，心內一陣陣感慨。你我會分開敢是咱無緣份，敢講你攏無帶念過去情份。心愛的，阮猶原深愛你。",
          "hi-bong7 li2 liau2-kai2, chiong goa2 pang3 be7 ki3, mai3 koh tan2-thai7. khoann3-kinn3 li2 beh li7-khui, sim-lai7 chit8-chun7-chun7 kam2-khai3. li2 goa2 e7 hun-khui kam2 si7 lan2 bo5 ian5-hun7, kam2 kong2 li2 long2 bo5 tai3-liam7 koe3-khi3 cheng5-hun7. sim-ai3--e5, goan2 iu5-goan5 chhim ai3 li2."
        ]
      ],
      "篇名": "相逢"
    },
    {
      "作者": "葉俊麟",
      "出版年": "0",
      "文類": "流行歌",
      "書寫系統": "漢字",
      "段": [
        [
          "看著窗外雨水滴，等伊心情感傷悲啊！到今無看見，音樂空纏綿。雨聲又奏慕情詩，伴阮心稀微。你咱相逢有樂町，約束口號含帶情。",
          "khoann3 tioh8 thang-goa7 hou7-chui2 tih, tan2 i sim-cheng5 kam2 siong-pi ah! kau3 tann bo5 khoann3-kinn3, im-gak8 khang tinn5-mi5. hou7 siann iu7 chau3 bou7-cheng5-si, phoann7 gun2 sim hi-bi5. li2 lan2 siong-hong5 Iu2-lok-teng, iok-sok khau2-ho7 ham5-toa3 cheng5."
        ],
        [
          "雨水綿綿落袂離，心曲空彈思念伊啊！想欲來表示，滿腹甘酸味。雨聲引人暗驚疑，一時又想起。你咱相逢有樂町，約束口號含帶情。",
          "hou7-chui2 mi5-mi5 loh8 boe7 li7, sim-khek khang tan5 su-liam7 i-ah! siunn7 beh lai5 piau2-si7, moa2-pak kam-sng-bi7. hou7-siann in2 lang5 am3 kiann-gi5, chit8-si5 iu7 siunn7-khi2. li2 lan2 siong-hong5 Iu2-lok-teng, iok-sok khau2-ho7 ham5-toa3 cheng5."
        ],
        [
          "看著燈火照街市，冷暖無心動愁味啊！假使等無伊，一時無相見。只願戀花當期開，永遠無變志。你咱相逢有樂町，約束口號含帶情。",
          "khoann3 tioh8 teng-hoe2 chio3 koe-chhi7, leng2-loan2 bo5 sim tong7 chhiu5-bi7 ah! ka2-su2 tan2 bo5 i, chit8-si5 bo5 sio-kian3. chi2-goan7 loan5-hoe tng-ki5 khui, eng2-oan2 bo5 pian3 chi3. li2 lan2 siong-hong5 Iu2-lok-teng, iok-sok khau2-ho7 ham5-toa3 cheng5."
        ]
      ],
      "篇名": "相逢有樂町"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "日頭欲落黃昏到，心事重重亂操操。人若問阮為何踮門口，見笑斡頭著緊走。過去啊！過去時常約會後壁溝，如今溝水照常流，只有阮只有阮一人啊！戇戇仔底等候。日子一天一天過，我嘛一年一年老，啊！何時何日相逢後壁溝。",
          "jit8-thau5 beh loh8 hong5-hun kau3, sim-su7 tang7-tang7 loan7-chhau-chhau. lang5 na7 mng7 goan2 ui7-ho5 tiam3 mng5-khau2, kian3-siau3 oat8-thau5 tioh8 kin2 chau2. koe3--khi3-ah! koe3-khi3 si5-siong5 iok-hoe7 au7-piah kau, ju5-kim kau-chui2 chiau3-siong5 lau5, chi2-u7 goan2 chi2-u7 goan2 chit8 lang5-ah! gong7-gong7-a2 teh tan2-hau7. jit8-chi2 chit8 kang chit8 kang koe3, goa2 ma7 chit8 ni5 chit8 ni5 lau7, ah! ho5-si5 ho5-jit8 siong-hong5 au7-piah kau."
        ],
        [
          "日頭欲落黃昏到，心事重重亂操操。人若問阮為何踮門口，見笑斡頭著緊走。過去啊！過去時常約會後壁溝，如今溝水照常流，只有阮只有阮一人啊！戇戇仔底等候。日子一天一天過，我嘛一年一年老，啊！何時何日相逢後壁溝。",
          "jit8-thau5 beh loh8 hong5-hun kau3, sim-su7 tang7-tang7 loan7-chhau-chhau. lang5 na7 mng7 goan2 ui7-ho5 tiam3 mng5-khau2, kian3-siau3 oat8-thau5 tioh8 kin2 chau2. koe3--khi3-ah! koe3-khi3 si5-siong5 iok-hoe7 au7-piah kau, ju5-kim kau-chui2 chiau3-siong5 lau5, chi2-u7 goan2 chi2-u7 goan2 chit8 lang5-ah! gong7-gong7-a2 teh tan2-hau7. jit8-chi2 chit8 kang chit8 kang koe3, goa2 ma7 chit8 ni5 chit8 ni5 lau7, ah! ho5-si5 ho5-jit8 siong-hong5 au7-piah kau."
        ],
        [
          "過去啊！過去時常約會後壁溝，如今溝水照常流，只有阮只有阮一人啊！戇戇仔底等候。日子一天一天過，我嘛一年一年老，啊！何時何日相逢後壁溝。",
          "koe3--khi3-ah! koe3-khi3 si5-siong5 iok-hoe7 au7-piah kau, ju5-kim kau-chui2 chiau3-siong5 lau5, chi2-u7 goan2 chi2-u7 goan2 chit8 lang5-ah! gong7-gong7-a2 teh tan2-hau7. jit8-chi2 chit8 kang chit8 kang koe3, goa2 ma7 chit8 ni5 chit8 ni5 lau7, ah! ho5-si5 ho5-jit8 siong-hong5 au7-piah kau."
        ]
      ],
      "篇名": "相逢後壁溝"
    }
  ]
}
