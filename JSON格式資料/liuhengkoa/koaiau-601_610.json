{
  "資料": [
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "青春開放，有你相逢，像一陣風吹來的感動，用心祝福咱的快樂，隨時欲行動。",
          "chheng-chhun khai-hong3, u7 li2 siong-hong5, chhiunn7 chit8 chun7 hong chhoe--lai5 e5 kam2-tong7, iong7-sim chiok-hok lan2 e5 khoai3-lok8, sui5-si5 beh heng5-tong7."
        ],
        [
          "情歌祝福，隨風飄送，前途是燦爛的金太陽，用心開創新的方向，沿路攏是笑容。",
          "cheng5-koa chiok-hok, sui5 hong phiau-song3, chian5-tou5 si7 chhan3-lan7 e5 kim thai3-iong5, iong7-sim khai-chhong3 sin e5 hong-hiong3, ian5-lou7 long2 si7 chhio3-iong5."
        ],
        [
          "阮追求阮的理想，在茫茫人海中，坎坷的路也敢衝，因為阮的夢上上威風。",
          "goan2 tui-kiu5 goan2 e5 li2-siong2, chai7 bong5-bong5 jin5-hai2 tiong, kham2-khiat e5 lou7 ia7 kann2 chhiong, in-ui7 goan2 e5 bang7 siong7-siong7 ui-hong."
        ],
        [
          "阮追求阮的理想，在茫茫人海中，堅定家己的眼光，阮有阮的方向。",
          "goan2 tui-kiu5 goan2 e5 li2-siong2, chai7 bong5-bong5 jin5-hai2 tiong, kian-teng7 ka-ki7 e5 gan2-kong, goan2 u7 goan2 e5 hong-hiong3."
        ]
      ],
      "篇名": "青春有風"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "青春時寶貴，雙人行相隨。樹林當青翠，好花也當開。無意假吐氣，純情話規堆。毋敢講出喙，毋知上克虧。",
          "chheng-chhun-si5 po2-kui3, siang-lang5 kiann5 siong-sui5. chhiu7-na5 tang chhinn-chhui3, ho2 hoe ia7 tng khui. bo5 i3 ke2 thou2-khui3, sun5-cheng5-oe7 kui-tui. m7 kann2 kong2 chhut chhui3, m7 chai siong7 khek-khui."
        ],
        [
          "無人知影阮，青春心憂悶。心情真興奮，精神亂紛紛。只有貼心君，會得安慰阮。",
          "bo5 lang5 chai-iann2 goan2, chheng-chhun sim iu-bun7. sim-cheng5 chin heng-hun3, cheng-sin5 loan7-hun-hun. chi2-u7 tah-sim-kun, e7-tit an-ui3 goan2."
        ],
        [
          "做陣彼時陣，天頂無烏雲，孤星伴月圓，杜鵑暗暗啼，引阮心無意。戀慕青春期，自彼一日起，日夜思念伊，恨袂得相見，無聊月暗暝。",
          "choe3-tin7 hit si5-chun7, thinn-teng2 bo5 ou-hun5, kou-chhinn phoann7 goeh8-inn5, tou7-koan am3-am3 thi5, in2 gun2 sim bo5 i3. loan5-bou7 chheng-chhun-ki5, chu7 hit chit8 jit8 khi2, jit8-ia7 su-liam7 i, hun7 boe7 tit sio-kinn3, bo5-liau5 goeh8-am3-me5."
        ]
      ],
      "篇名": "青春夜曲"
    },
    {
      "作者": "張路",
      "出版年": "0",
      "文類": "流行歌",
      "書寫系統": "漢字",
      "段": [
        [
          "未輕鬆，無愛是袂當，每一工為情底空等，度時間，孤單一个人。",
          "be7 khin-sang, bo5 ai3 si7 boe7 tang3, mui2 chit8 kang ui7 cheng5 teh khang tan2, tou7 si5-kan, kou-toann it e5 lang5."
        ],
        [
          "哎唷！無彩阮妝甲媠噹噹，一場夢予阮心茫茫，夢中來見著一个人，這个人敢是阮的夢。哎唷！笑甲阮的目箍會紅紅，暫時，暫時墜落情網，等待只是一个夢，夢中相倚，你牽阮的手行。",
          "ai-io3! bo5-chhai2 goan2 chng kah sui2-tang-tang, chit8 tiunn5 bang7 hou7 gun2 sim bang5-bang5, bang7-tiong lai5 kinn3 tioh8 chit8 e5 lang5, chit e5 lang5 kann2 si7 goan2 e5 bang7. ai-io3! chhio3 kah goan2 e5 bak8-khou e7 ang5-ang5, chiam7-si5, chiam7-si5 tui7-loh8 cheng5-bang7, tan2-thai7 chi2-si7 chit8 e5 bang7, bang7-tiong sio-oa2, li2 khan goan2 e5 chhiu2 kiann5."
        ],
        [
          "愛是你輕聲細語叫阮的名，夢中相倚，你是阮性命，夢醒你敢會做陣行。",
          "ai3 si7 li2 khin-siann-se3-gi2 kio3 goan2 e5 mia5, bang7-tiong sio-oa2, li2 si7 goan2 sinn3-mia7, bang7 chhinn2 li2 kam2 e7 choe3-tin7 kiann5."
        ]
      ],
      "篇名": "青春的夢"
    },
    {
      "作者": "蘇桐",
      "出版年": "1950",
      "文類": "流行歌",
      "書寫系統": "漢字",
      "段": [
        [
          "公園路月暗暝，東爿只有幾粒星，伴著阮目屎滴，毋敢出聲獨看天，想彼時雙人結合好情意，想今日身軀毋是普通時。",
          "Kong-hng5-lou7 goeh8-am3-me5, tong-peng5 chi2-u7 kui2 liap8 chhinn, phoann7 tioh8 goan2 bak8-sai2 tih, m7 kann2 chhut-siann tak8 khoann3 thinn, siunn7 hit-si5 siang-lang5 kiat-hap8 ho2 cheng5-i3, siunn7 kim-jit8 seng-khu m7 si7 phou2-thong si5."
        ],
        [
          "文龍兄，阮已經無來離開病院的看護婦生活是袂用得囉，阮是信賴你的話，信賴你的人格，但是現在我已經毋是普通的身軀了。",
          "Bun5-liong5-hiann, goan2 i2-keng bo5 lai5 li7-khui penn7-inn7 e5 khan3-hou7-hu7 seng-oah8 si7 boe7-iong7-tit loh, goan2 si7 sin3-lai7 li2 e5 oe7, sin3-lai7 li2 e5 jin5-keh, tan7-si7 hian7-chai7 goa2 i2-keng m7 si7 phou2-thong e5 sin-khu liau2."
        ],
        [
          "公園邊杜鵑啼，更深露水滴白衣，心憂悶無元氣，煩惱身中的囝兒，為難事毋敢對人亂講起，阮運命現在親像佇水墘。",
          "kong-hng5 pinn tou7-koan thi5, kinn chhim lou7-chui2 tih peh8-i, sim iu-bun7 bo5 goan5-khi3, hoan5-lo2 sin-tiong e5 kiann2-ji5, ui7 lan5-su7 m7 kann2 tui3 lang5 loan7 kong2-khi2, goan2 un7-mia7 hian7-chai7 chhin-chhiunn7 ti7 chui2-kinn5."
        ],
        [
          "事到如今我最煩惱的是身中這个囡仔，無久欲來出世，你若無對父母表明允准你咱的結婚，阮也無面通見社會的人，全望你毋通來袂記得初戀的勇氣才好啦。",
          "su7 kau3 ju5-kim goa2 choe3 hoan5-lo2 e5 si7 sin-tiong chit e5 gin2-a2, bo5-ku2 beh lai5 chhut-si3, li2 na7 bo5 tui3 pe7-bu2 piau2-beng5 un2-chun2 li2 lan2 e5 kiat-hun, gun2 ia7 bo5 bin7 thang kinn3 sia7-hoe7 e5 lang5, choan5 bang7 li2 m7 thang lai5 be7-ki3-tit chhou-loan5 e5 iong2-khi3 chiah ho2--lah."
        ],
        [
          "公園裡花芳味，花芳可比阮舊年，叮嚀哥愛會記，毋通愛花無愛枝，阮心內為哥無變愛到死，阮一生毋知幸福抑是悲。",
          "kong-hng5--nih8 hoe phang-bi7, hoe-phang kho2-pi2 goan2 ku7-ni5, teng-leng5 ko ai3 e7 ki3, m7 thang ai3 hoe bo5 ai3 ki, gun2 sim-lai7 ui7 ko bo5 pian3 ai3 kau3 si2, goan2 it-seng m7 chai heng7-hok iah8 si7 pi."
        ],
        [
          "公園路雨毛毛，單身行出病院門，幸福夢今無向，愈想愈恨割心腸，為著伊有厝變成毋敢轉，可恨伊放阮母囝誰擔當。",
          "Kong-hng5-lou7 hou7 mng5-mng5, tan-sin kiann5 chhut pinn7-inn7-mng5, heng7-hok-bang7 tann bo5 ng3, lu2 siunn7 lu2 hun7 koah sim-tng5, ui7 tioh8 i u7 chhu3 pian3-seng5 m7 kann2 tng2, kho2-hun7 i pang3 goan2 bo2-kiann2 siang2 tam-tng."
        ],
        [
          "薄情郎，阮是信賴你是一个人格者，是一个有責任的人，誰知你講的話全是花言巧語，一時做你來走避，囡仔出世日子漸漸逼近了，已經難得再瞞社會的耳目，有厝變成毋敢倒轉去，母囝的前途，叫阮欲怎樣才好咧。",
          "pok8-cheng5-long5, goan2 si7 sin3-lai7 li2 si7 chit8 e5 jin5-keh-chia2, si7 chit8 e5 u7 chek-jim7 e5 lang5, siang2 chai li2 kong2 e5 oe7 choan5 si7 hoa-gian5-kha2-gi2, chit8-si5 choe3 li2 lai5 chau2-pi7, gin2-a2 chhut-si3 jit8-chi2 chiam7-chiam7 pek-kun7 liau2, i2-keng lan5-tit chai3 moa5 sia7-hoe7 e5 hi7-bok8, u7 chhu3 pian3-seng5 m7 kann2 to3-tng2--khi3, bo2-kiann2 e5 chian5-tou5, kio3 goan2 beh chainn2-iunn7 chiah ho2--leh."
        ],
        [
          "公園路春天後，兩爿蟲聲亂操操，薄情郎做伊走，這款愛人誰敢交，想幼囝出世日子已經到，可恨伊僥心絕情無回頭。",
          "Kong-hng5-lou7 chhun-thinn-au7, nng7 peng5 thang5-siann loan7-chhau-chhau, pok8-cheng5-long5 choe3 i chau2, chit khoan2 ai3-jin5 siang2 kann2 kau, siunn7 iu3-kiann2 chhut-si3 jit8-chi2 i2-keng kau3, kho2-hun7 i hiau-sim choat8-cheng5 bo5 hoe5-thau5."
        ],
        [
          "想起初戀彼時，每暗相親相愛，行著這條公園路，何等甜蜜快樂咧，愛情結合，期待幼囝出世，會得通造成一个幸福的家庭，再三再四望你毋通袂記，無疑盡靠盡誤，變成了一場空夢的青春悲喜曲，文龍你，你真是害人不淺啊！",
          "siunn7-khi2 chhou-loan5 hit-si5, mui2 am3 siong-chhin siong-ai3, kiann5 tioh8 chit tiau5 Kong-hng5-lou7, ho5-teng2 tinn-bit8 khoai3-lok8--leh, ai3-cheng5 kiat-hap8, ki5-thai7 iu3-kiann2 chhut-si3, e7-tit thang cho7-seng5 chit8 e5 heng7-hok e5 ka-teng5, chai3-sann chai3-si3 bang7 li2 m7 thang boe7 ki3, bo5-gi5 chin7 kho3 chin7 gou7, pian3-seng5 liau2 chit8 tiunn5 khang-bang7 e5 chheng-chhun pi-hi2-khek, Bun5-liong5 li2, li2 chin si7 hai7-lang5 put chhian2 ah!"
        ],
        [
          "公園路孤單行，手提包袱哭出聲，求幸福變歹命，咬牙切齒叫君名，無想阮應該也著想親囝，可恨伊害阮墜落烏暗城。",
          "Kong-hng5-lou7 kou-toann kiann5, chhiu2 theh8 pau-hok8 khau3 chhut-siann, kiu5 heng7-hok pian3 phainn2-mia7, ka7-ge5 chhiat-khi2 kio3 kun mia5, bo5 siunn7 goan2 eng-kai ia7 tioh8 siunn7 chhin-kiann2, kho2-hun7 i hai7 goan2 tui7-loh8 ou-am3-siann5."
        ]
      ],
      "篇名": "青春悲喜曲"
    },
    {
      "作者": "羅安、郭政和",
      "出版年": "0",
      "文類": "流行歌",
      "書寫系統": "漢字",
      "段": [
        [
          "問阮幾年次，即爾直接啥物意思。阮是阿爸唯一掌上明珠，袂當即爾輕浮。",
          "mng7 goan2 kui2 ni5-chhu3, chiah-nih tit8-chiap siann2-mih8 i3-su3. goan2 si7 a-pa i5-it chian2-siong7 beng5-chu, boe7 tang3 chiah-nih kheng-phu5."
        ],
        [
          "熟似無偌久，你就招阮欲去跳舞，攏無顧慮阮是二八青春單純的少女。",
          "sek8-sai7 bo5 loa7 ku2, li2 chiu7 chio goan2 beh khi3 thiau3-bu2, long2 bo5 kou3-lu7 goan2 si7 ji7-pat chheng-chhun tan-sun5 e5 siau3-lu2."
        ],
        [
          "心內愛的人其實早著有，偷偷愛的人伊每日坐隔壁底同齊讀書。",
          "sim-lai7 ai3 e5 lang5 ki5-sit8 cha2 tioh8 u7, thau thau ai3 e5 lang5 i mui2-jit8 che7 keh-piah teh tang5-che5 thak8 chu."
        ],
        [
          "面對面看你的人，二字愛慕浮踮烏枋，這款的感覺教阮到底欲怎辨，問媽媽通抑毋通？媽媽笑阮猶未大人，這款的感覺攏是因為天真的青春亂夢。",
          "bin7-tui3-bin7 khoann3 li2 e5 lang5, nng7 ji7 ai3-bou7 phu5 tiam3 ou-pang, chit khoan2 e5 kam2-kak ka3 goan2 tau3-te2 beh choann2 pian7, mng7 ma-ma thang a2 m7 thang? ma-ma chhio3 goan2 iau2 boe7 toa7-lang5, chit khoan2 e5 kam2-kak long2 si7 in-ui7 thian-chin e5 chheng-chhun loan7-bang7."
        ]
      ],
      "篇名": "青春亂夢"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "臺灣啊如何興旺，前途鬥陣來摸。鄉城的鬧熱交通，親情份散四方，臺灣啊為著戰爭，唐山過海逃生，一箍蕃薯發萬千條根，眾人相爭起靈。",
          "Tai5-oan5 ah ju5-ho5 heng-ong7, chian5-tou5 tau3-tin7 lai5 bong. hiong-seng5 e5 lau7-jiat8 kau-thong, chhin-cheng5 hun7-san3 su3-hong, Tai5-oan5 ah ui7 tioh8 chian3-cheng, tng5-soann ke3 hai2 to5-senn, chit8 khou han-chi5 hoat ban7-chhian tiau5 kin, cheng3-lang5 sann-chinn khi2 leng5."
        ],
        [
          "按怎有人暗地烏天拚死底相彈，原來是萬年王朝分割地盤底交換，是按怎朋友親情假激面褲帶結相倚，可能是厝邊冷冷冰冰擠相倚底蹛。這陣台北街頭巷尾四界攏是人，莫非是現在四海兄弟漸漸放出籠。",
          "an2-choann2 u7 lang5 am3-te7 ou-thinn piann3-si2 teh sio toann7, goan5-lai5 si7 ban7 ni5 ong5-tiau5 hun-koah te7-poann5 teh kau-oann7, si7 an2-choann2 peng5-iu2 chhin-cheng5 ke2 kek bin7 khou3-toa3 kiat sio oa2, kho2-leng5 si7 chhu3-pinn leng2-leng2 peng-peng kheh-sio-oa2 teh toa3. chit chun7 Tai5-pak ke-thau5 hang7-boe2 si3-koe3 long2 si7 lang5, bok8-hui si7 hian7-chai7 su3-hai2 hiann-ti7 chiam7-chiam7 pang3 chhut lang5."
        ],
        [
          "凊綵兩句，老神在在，攏嘛無法度。是甚麼規矩，甚麼步數，甚人的制度，攏來茲，來靠良心來拚，做伙牽成，來相車拚，同齊顧名聲。轉來茲，攏轉來做陣徛，鬥陣趁食，變鬼變怪，相諍變面，互相疼惜。",
          "chhin3-chhai2 nng7 ku3, lau7-sin5 chai7-chai7, long2 ma7 bo5 hoat-tou7. si7 sim2-mih8 kui-ki2, sim2-mih8 pou7-sou3, sim2-jin5 e5 che3-tou7, long2 lai5 chia, lai5 kho3 liong5-sim lai5 piann3, cho3-hoe2 khan-seng5, lai5 sio chhia-piann3, tang5-che5 kou3 mia5-siann. tng2 lai5 chia, long2 tng2 lai5 choe3-tin7 khia7, tau3-tin7 than3-chiah8, pinn3-kui2 pinn3-koai3, sio-chinn3 pinn3-bin7, hou7-siong thiann3-sioh."
        ],
        [
          "按怎有人禮數假仙定定底咒誓，原來是萬年王朝分割地盤分內外。是按怎情感攏總親像買賣底生活，可能是厝邊冷冷冰冰擠相倚底蹛。世事無常，天落紅雨，社會底進步，莫怪看現在四海兄弟漸漸有頭路。",
          "an2-choann2 u7 lang5 le2-sou3 ke2-sian tiann7-tiann7 teh chiu3-choa7, goan5-lai5 si7 ban7 ni5 ong5-tiau5 hun-koah te7-poann5 hun lai7-goa7. si7 an2-choann2 cheng5-kam2 long2-chong2 chhin-chhiunn7 boe2-boe7 teh seng-oah8, kho2-leng5 si7 chhu3-pinn leng2-leng2 peng-peng kheh sio-oa2 teh toa3. se3-su7 bu5-siong5, thinn loh8 ang5 hou7, sia7-hoe7 teh chin3-pou7, bok8-koai3 khoann3 hian7-chai7 su3-hai2 hiann-ti7 chiam7-chiam7 u7 thau5-lou7."
        ],
        [
          "凊綵兩句，老神在在，攏嘛無法度。是甚麼規矩，甚麼步數，甚人的制度，攏來茲，來靠良心來拚，做伙牽成，來相車拚，同齊顧名聲。轉來茲，攏轉來做陣徛，鬥陣趁食，變鬼變怪，相諍變面，互相疼惜。",
          "chhin3-chhai2 nng7 ku3, lau7-sin5 chai7-chai7, long2 ma7 bo5 hoat-tou7. si7 sim2-mih8 kui-ki2, sim2-mih8 pou7-sou3, sim2-jin5 e5 che3-tou7, long2 lai5 chia, lai5 kho3 liong5-sim lai5 piann3, cho3-hoe2 khan-seng5, lai5 sio chhia-piann3, tang5-che5 kou3 mia5-siann. tng2 lai5 chia, long2 tng2 lai5 choe3-tin7 khia7, tau3-tin7 than3-chiah8, pinn3-kui2 pinn3-koai3, sio-chinn3 pinn3-bin7, hou7-siong thiann3-sioh."
        ],
        [
          "法統落崎寶島猶原鬧熱滾滾，菜芋仔生根蕃薯仝款定定心悶，兄弟朋友牽手敢愛吞忍，高速社會電腦生活何時安穩？往來天頂美麗海岸按怎會順，大雨大風攏是仝款咱的命運。",
          "hoat-thong2 loh8-kia7 po2-to2 iu5-goan5 lau7-liat8-kun2-kun2, chhai3 ou7-a2 sinn-kun han-chi5 kang5-khoan2 tiann7-tiann7 sim-bun7, hiann-ti7 peng5-iu2 khan-chhiu2 kam2 ai3 thun-lun2, ko-sok sia7-hoe7 tian7-nau2 seng-oah8 ho5-si5 an-un2? ong2-lai5 thinn-teng2 bi2-le7 hai2-hoann7 an3-choann2 e7 sun7, toa7 hou7 toa7 hong long2 si7 kang5-khoan2 lan2 e5 mia7-un7."
        ],
        [
          "臺灣啊如何開封，前途鬥陣來摸，頂下攏鬧熱溝通，餅大分前四方，臺灣啊為著戰爭，唐山過海逃生。一箍蕃薯發萬千條根，眾人相爭起靈。",
          "Tai5-oan5 ah ju5-ho5 khai-hong, chian5-tou5 tau3-tin7 lai5 bong, teng2-e7 long2 lau7-jiat8 ko-thong, piann2 toa7-hun cheng5 su3-hong, Tai5-oan5 ah ui7 tioh8 chian3-cheng, tng5-soann ke3 hai2 to5-senn. chit8 khou han-chi5 hoat ban7-chhian tiau5 kin, cheng3-lang5 sann-chinn khi2 leng5."
        ],
        [
          "臺灣啊為著戰爭，唐山過海逃生，一箍蕃薯發萬千條根，眾人相爭起靈。一箍蕃薯發萬千條根，眾人相爭起靈，一箍蕃薯發萬千條根，眾人相爭起靈。",
          "Tai5-oan5 ah ui7 tioh8 chian3-cheng, tng5-soann ke3 hai2 to5-senn. chit8 khou han-chi5 hoat ban7-chhian tiau5 kin, cheng3-lang5 sann-chinn khi2 leng5. chit8 khou han-chi5 hoat ban7-chhian tiau5 kin, cheng3-lang5 sann-chinn khi2 leng5, chit8 khou han-chi5 hoat ban7-chhian tiau5 kin, cheng3-lang5 sann-chinn khi2 leng5."
        ]
      ],
      "篇名": "青春舞曲2000"
    },
    {
      "作者": "陳達儒",
      "出版年": "0",
      "文類": "流行歌",
      "書寫系統": "漢字",
      "段": [
        [
          "雙人行到青春嶺，鳥隻唸歌送人行，溪水清清照人影，天然合奏音樂聲，啊！青春嶺，青春嶺頂自由行。",
          "siang-lang5 kiann5 kau3 chheng-chhun-nia2, chiau2-chiah liam7 koa sang3 lang5 kiann5, khe-chui2 chheng-chheng chiau3 lang5-iann2, thian-jian5 hap8-chau3 im-gak8-siann, ah! chheng-chhun-nia2, chheng-chhun nia2-teng2 chu7-iu5 kiann5."
        ],
        [
          "嶺頂春花紅白蕊，歡喜春天放心開，蝴蝶賞花成雙對，花腳自由亂亂飛，啊！青春嶺，青春嶺頂自由行。",
          "nia2-teng2 chhun hoe ang5 peh8 lui2, hoann-hi2 chhun-thinn hong3-sim khui, ou5-tiap8 siunn2 hoe seng5 siang-tui3, hoe kha chu7-iu5 loan7-loan7 poe, ah! chheng-chhun-nia2, chheng-chhun nia2-teng2 chu7-iu5 kiann5."
        ],
        [
          "春風微微吹嶺頂，四邊無雲天清清，青春歡喜青春景，春色加添咱愛情，啊！青春嶺，青春嶺頂自由行。",
          "chhun-hong bi5-bi5 chhe nia2-teng2, si3-pinn bo5 hun5 thinn chheng-chheng, chheng-chhun hoann-hi2 chheng-chhun keng2, chhun-sek ke-thinn lan2 ai3-cheng5, ah! chheng-chhun-nia2, chheng-chhun nia2-teng2 chu7-iu5 kiann5."
        ]
      ],
      "篇名": "青春嶺"
    },
    {
      "作者": "郭大誠",
      "出版年": "1970",
      "文類": "流行歌",
      "書寫系統": "漢字",
      "段": [
        [
          "別人的阿君仔是穿西美落，阮的阿君仔喂是賣生蠔，人人叫阮是生蠔仔嫂，欲食生蠔仔喂是免驚無。",
          "pat8-lang5 e5 a-kun a2 si7 chheng7 se-bi2-loh8, goan2 e5 a-kun-a2-oe3 si7 be7 chhinn-o5, lang5-lang5 kio3 goan2 si7 chhinn-o5-a2-so2, beh chiah8 chhinn-o5-a2-oe7 si7 bian2 kiann bo5."
        ],
        [
          "別人的阿君仔是嫣頭仔送，阮的阿君仔喂是目睭脫窗，生做媠醜是免怨嘆，人講歹翁仔喂是食袂空。",
          "pat8-lang5 e5 a-kun-a2 si7 ian-tau5-a2-sang3, goan2 e5 a-kun-a2-oe3 si7 bak8-chiu thoah-thang, senn-cho3 sui2 bai2 si7 bian2 oan3-than3, lang5 kong2 phainn2-ang-a2-oe3 si7 chiah8 boe7 khang."
        ],
        [
          "別人的阿君仔是蹛西洋樓，阮的阿君仔喂是睏塗腳兜，運命好歹是無計較，若有認真仔喂是會出頭。",
          "pat8-lang5 e5 a-kun-a2 si7 toa3 se-iunn5-lau5, goan2 e5 a-kun-a2-oe3 si7 khun3 thou5-kha-tau, un7-mia7 ho2-phainn2 si7 bo5 ke3-kau3, na7 u7 jin7-chin-a2-oe3 si7 e7 chhut-thau5."
        ]
      ],
      "篇名": "生蠔仔嫂"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為著生活姑不三終，才著離開心愛佮故鄉，來到異鄉的街上，不覺心內暗悲傷。啥人會當來體諒，我的心情佮創傷，啥人心內無理想，甘願生活無正常，啥人甘願徘徊佇茫霧中。",
          "ui7 tioh8 seng-oah8 kou-put-sann-chiong, chiah tioh8 li7-khui sim-ai3 kah kou3-hiong, lai5 kau3 i7-hiong e5 koe-siong7, put-kak sim-lai7 am3 pi-siong. siann2-lang5 e7 tang3 lai5 the2-liong7, goa2 e5 sim-cheng5 kah chhong3-siong, siann2-lang5 sim-lai7 bo5 li2-siong2, kam-goan7 seng-oah8 bo5 cheng3-siong5, siann2-lang5 kam-goan7 pai5-hoe5 ti7 bong5-bu7 tiong."
        ],
        [
          "為著生活姑不三終，才著離開心愛佮故鄉，來到異鄉的街上，不覺心內暗悲傷。啥人會當來體諒，我的心情佮創傷，啥人心內無理想，甘願生活無正常，啥人甘願徘徊佇茫霧中。",
          "ui7 tioh8 seng-oah8 kou-put-sann-chiong, chiah tioh8 li7-khui sim-ai3 kah kou3-hiong, lai5 kau3 i7-hiong e5 koe-siong7, put-kak sim-lai7 am3 pi-siong. siann2-lang5 e7 tang3 lai5 the2-liong7, goa2 e5 sim-cheng5 kah chhong3-siong, siann2-lang5 sim-lai7 bo5 li2-siong2, kam-goan7 seng-oah8 bo5 cheng3-siong5, siann2-lang5 kam-goan7 pai5-hoe5 ti7 bong5-bu7 tiong."
        ],
        [
          "啥人會當來體諒，我的心情佮創傷，啥人心內無理想，甘願生活無正常，啥人甘願徘徊佇茫霧中。",
          "siann2-lang5 e7 tang3 lai5 the2-liong7, goa2 e5 sim-cheng5 kah chhong3-siong, siann2-lang5 sim-lai7 bo5 li2-siong2, kam-goan7 seng-oah8 bo5 cheng3-siong5, siann2-lang5 kam-goan7 pai5-hoe5 ti7 bong5-bu7 tiong."
        ]
      ],
      "篇名": "前途佮理想"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "朋友呀做人著惜本份，好命歹命免怨恨，榮華富貴如浮雲，人底講三年運，好歹是照輪，努力拍拚來賣米粉，街頭巷尾四界巡，逐家都知影我底賣，統一勇的米粉。",
          "peng5-iu2 ia cho3-lang5 tioh8 sioh pun2-hun7, ho2-mia7 phainn2-mia7 bian2 oan3-hun7, eng5-hoa5 hu3-kui3 ju5 phu5-hun5, lang5 teh kong2 sann ni5 un7, ho2-phainn2 si7 chiau3-lun5, lou2-lek8 phah-piann3 lai5 be7 bi2-hun2, ke-thau5 hang7-boe2 si3-koe3 sun5, tak8-ke to chai-iann2 goa2 teh boe7, thong2-it-iong2 e5 bi2-hun2."
        ],
        [
          "朋友呀做人著惜本份，好命歹命免怨恨，榮華富貴如浮雲，人底講三年運，好歹是照輪，努力拍拚來賣米粉，街頭巷尾四界巡，逐家都知影我底賣，統一勇的米粉。",
          "peng5-iu2 ia cho3-lang5 tioh8 sioh pun2-hun7, ho2-mia7 phainn2-mia7 bian2 oan3-hun7, eng5-hoa5 hu3-kui3 ju5 phu5-hun5, lang5 teh kong2 sann ni5 un7, ho2-phainn2 si7 chiau3-lun5, lou2-lek8 phah-piann3 lai5 be7 bi2-hun2, ke-thau5 hang7-boe2 si3-koe3 sun5, tak8-ke to chai-iann2 goa2 teh boe7, thong2-it-iong2 e5 bi2-hun2."
        ],
        [
          "朋友呀做人著惜本份，好命歹命免怨恨，榮華富貴如浮雲，人底講三年運，好歹是照輪，努力拍拚來賣米粉，街頭巷尾四界巡，逐家都知影我底賣，統一勇的米粉。",
          "peng5-iu2 ia cho3-lang5 tioh8 sioh pun2-hun7, ho2-mia7 phainn2-mia7 bian2 oan3-hun7, eng5-hoa5 hu3-kui3 ju5 phu5-hun5, lang5 teh kong2 sann ni5 un7, ho2-phainn2 si7 chiau3-lun5, lou2-lek8 phah-piann3 lai5 be7 bi2-hun2, ke-thau5 hang7-boe2 si3-koe3 sun5, tak8-ke to chai-iann2 goa2 teh boe7, thong2-it-iong2 e5 bi2-hun2."
        ]
      ],
      "篇名": "勇伯賣米粉"
    }
  ]
}
