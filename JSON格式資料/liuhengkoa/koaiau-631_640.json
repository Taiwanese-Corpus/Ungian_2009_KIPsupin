{
  "資料": [
    {
      "作者": "吳晉淮/張梅茳",
      "出版年": "0",
      "文類": "流行歌",
      "書寫系統": "漢字",
      "段": [
        [
          "賭強斟了一杯酒，千杯嘛袂解憂愁，明知毋通閣做伙，為怎樣你一个，偏偏為我癡迷？為怎樣怎樣我，較想也是你一个？為著環境愛離開，為何你佮我斟了千杯啊！斟了千杯袂解愁。",
          "tou2-kiong5 thin5 liau2 chit8 poe chiu2, chhian poe ma7 boe7 kai2 iu-chhiu5, beng5-chai m7 thang koh cho3-hoe2, ui7 chainn2-iunn7 li2 chit8 e5, phian-phian ui7 goa2 chhi-be5? ui7 chainn2-iunn7 chainn2-iunn7 goa2, khah siunn7 ia7 si7 li2 chit8 e5? ui7 tioh8 khoan5-keng2 ai3 li5-khui, ui7-ho5 li2 kah goa2 thin5 liau2 chhian poe--ah! thin5 liau2 chhian poe boe7 kai2 chhiu5."
        ],
        [
          "賭強斟了一杯酒，千杯嘛袂解憂愁，明知毋通閣做伙，為怎樣你一个，偏偏為我癡迷？為怎樣怎樣我，較想也是你一个？為著環境愛離開，為何你佮我斟了千杯啊！斟了千杯袂解愁。",
          "tou2-kiong5 thin5 liau2 chit8 poe chiu2, chhian poe ma7 boe7 kai2 iu-chhiu5, beng5-chai m7 thang koh cho3-hoe2, ui7 chainn2-iunn7 li2 chit8 e5, phian-phian ui7 goa2 chhi-be5? ui7 chainn2-iunn7 chainn2-iunn7 goa2, khah siunn7 ia7 si7 li2 chit8 e5? ui7 tioh8 khoan5-keng2 ai3 li5-khui, ui7-ho5 li2 kah goa2 thin5 liau2 chhian poe--ah! thin5 liau2 chhian poe boe7 kai2 chhiu5."
        ],
        [
          "為怎樣你一个，偏偏為我癡迷？為怎樣怎樣我，較想也是你一个？為著環境愛離開，為何你佮我斟了千杯啊！",
          "ui7 chainn2-iunn7 li2 chit8 e5, phian-phian ui7 goa2 chhi-be5? ui7 chainn2-iunn7 chainn2-iunn7 goa2, khah siunn7 ia7 si7 li2 chit8 e5? ui7 tioh8 khoan5-keng2 ai3 li5-khui, ui7-ho5 li2 kah goa2 thin5 liau2 chhian poe--ah!"
        ]
      ],
      "篇名": "較想也是你一人"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "枉費我真心底愛你，無疑你變心做一時。啥物叫做山盟海誓，啥物叫做真實的情意，如今全部被風拆散去，怨恨啊！怨恨無情的人，我怨恨你我怨恨你，恨你恨到死。",
          "ong2-hui3 goa2 chin-sim teh ai3 li2, bo5-gi5 li2 pian3-sim cho3 chit8-si5. siann2-mih8 kio3-cho3 san-beng5-hai2-se3, siann2-mih8 kio3-cho3 chin-sit8 e5 cheng5-i3, ju5-kim choan5-pou7 pi7 hong thiah-soann3--khi3, oan3-hun7 ah! oan3-hun7 bo5-cheng5 e5 lang5, goa2 oan3-hun7 li2 goa2 oan3-hun7 li2, hun7 li2 hun7 kau3 si2."
        ],
        [
          "枉費我真心對待你，無疑你放阮做你去。啥物叫做天長地久？啥物叫做永遠不分離？如今全部被水漂流去，怨恨啊！怨恨無情的人，我怨恨你我怨恨你，恨你恨到死。",
          "ong2-hui3 goa2 chin-sim tui3-thai7 li2, bo5-gi5 li2 pang3 gun2 cho3 li2 khi3. siann2-mih8 kio3-cho3 thian-tiong5-toe7-kiu2? siann2-mih8 kio3-cho3 eng2-oan2 put hun-li7? ju5-kim choan5-pou7 pi7 chui2 phiau-liu5 khi3, oan3-hun7 ah! oan3-hun7 bo5-cheng5 e5 lang5, goa2 oan3-hun7 li2 goa2 oan3-hun7 li2, hun7 li2 hun7 kau3 si2."
        ]
      ],
      "篇名": "恨你恨到死"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "有緣無緣命運相牽連，緣盡情未了孽緣最可憐。有錢無錢一切由在天，自恨無後莫怨太陽偏。啊！時也運也命也親像一條鎖鏈，社會現時在眼前，悲歡離合千萬千，生離死別是難免，啊！恨命莫怨天恨命莫怨天。",
          "u7 ian5 bo5 ian5 mia7-un7 sio khan-lian5, ian5 chin7 cheng5 be7 liau2 giat8-ian5 choe3 kho2-lian5.  u7 chinn5 bo5 chinn5 it-chhe3 iu5-chai7 thian, chu7 hun7 bo5 hou7 boh8 oan3 thai3-iong5 phian. ah! si5--ia7 in7--ia7 mia7--ia7 chhin-chhiunn7 chit8 tiau5 so2-lian7, sia7-hoe7 hian7-si5 chai7 gan2-chian5, pi-hoan-li7-hap8 chhian-ban7-chhian, sinn-li5-si2-piat8 si7 lan5-bian2, ah! hun7 mia7 boh8 oan3 thian hun7 mia7 boh8 oan3 thian."
        ],
        [
          "有緣無緣命運相牽連，緣盡情未了孽緣最可憐。有錢無錢一切由在天，自恨無後莫怨太陽偏。啊！時也運也命也親像一條鎖鏈，社會現時在眼前，悲歡離合千萬千，生離死別是難免，啊！恨命莫怨天恨命莫怨天。",
          "u7 ian5 bo5 ian5 mia7-un7 sio khan-lian5, ian5 chin7 cheng5 be7 liau2 giat8-ian5 choe3 kho2-lian5.  u7 chinn5 bo5 chinn5 it-chhe3 iu5-chai7 thian, chu7 hun7 bo5 hou7 boh8 oan3 thai3-iong5 phian. ah! si5--ia7 in7--ia7 mia7--ia7 chhin-chhiunn7 chit8 tiau5 so2-lian7, sia7-hoe7 hian7-si5 chai7 gan2-chian5, pi-hoan-li7-hap8 chhian-ban7-chhian, sinn-li5-si2-piat8 si7 lan5-bian2, ah! hun7 mia7 boh8 oan3 thian hun7 mia7 boh8 oan3 thian."
        ],
        [
          "啊！時也運也命也親像一條鎖鏈，社會現時在眼前，悲歡離合千萬千，生離死別是難免，啊！恨命莫怨天恨命莫怨天。",
          "ah! si5--ia7 in7--ia7 mia7--ia7 chhin-chhiunn7 chit8 tiau5 so2-lian7, sia7-hoe7 hian7-si5 chai7 gan2-chian5, pi-hoan-li7-hap8 chhian-ban7-chhian, sinn-li5-si2-piat8 si7 lan5-bian2, ah! hun7 mia7 boh8 oan3 thian hun7 mia7 boh8 oan3 thian."
        ]
      ],
      "篇名": "恨命莫怨天"
    },
    {
      "作者": "李克明",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一蕊花紅紅，蝴蝶癡迷伊的芳，等待花叢慢慢消瘦，失去清芳，一个人茫茫，守著感情一張網，將時間白白來斷送。一世人學袂曉輕重，若是愛人愛甲即毋願，你按怎堅持愛這个人。",
          "chit8 lui2 hoe ang5-ang5, ou5-tiap8 chhi-be5 i e5 phang, tan2-thai7 hoe-chang5 ban7-ban7 siau-san2, sit-khi3 chheng-phang, chit8 e5 lang5 bang5-bang5, siu2 tioh8 kam2-cheng5 chit8 tiunn bang7, chiong si5-kan peh8-peh8 lai5 toan3-sang3. chit8-si3-lang5 oh8 be7-hiau2 khin-tang7, na7 si7 ai3 lang5 ai3 kah chiah m7 goan7, li2 an2-choann2 kian-chhi5 ai3 chit e5 lang5."
        ],
        [
          "腳一步一步重，一寸一寸亂，一陣一陣未輕鬆，若是愛人愛甲即毋願，你按怎解脫無情的人，情一工一工茫，一分一分送，一絲一絲予別人，怎樣會堪。",
          "kha chit8 pou7 chit8 pou7 tang7, chit8 chhun3 chit8 chhun3 loan7, chit8-chun7 chit8-chun7 be7 khin-sang, na7 si7 ai3 lang5 ai3 kah chiah m7 goan7, li2 an2-choann2 kai2-thoat bo5-cheng5 e5 lang5, cheng5 chit8 kang chit8 kang bang5, chit8 hun7 chit8 hun7 sang3, chit8-si chit8-si hou7 pat8-lang5, choann2-iunn7 e7 kham."
        ]
      ],
      "篇名": "怎樣會堪"
    },
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "無聊的拜六欲佗去，我踮佇厝裡看烏片，阮這間cable足卑鄙，較搬攏這幾支片，一臺電視切規暝，忽然間我親像聽見，我親像聽見，聽見你的名字。",
          "bo5-liau5 e5 pai3-lak8 beh to2 khi3, goa2 tiam3 ti7 chhu3--nih8 khoann3 ou-phinn3, gun2 chit keng cable chiok pi-phi2, khah poann long2 chit kui2 ki phinn3, chit8 tai5 tian7-si7 chhiat kui-me5, hut-jian5-kan goa2 chhin-chhiunn7 thiann-kinn3, goa2 chhin-chhiunn7 thiann-kinn3, thiann-kinn3 li2 e5 mia5-ji7."
        ],
        [
          "拍火仔車底四界蹤，憲兵佮警察攏總出動，記者閣踮佇遐底一直講，我愈聽愈生狂，一份名單到天國，敢講你竟然去佇學校去撞著，使人想未到，實在真冤枉，按怎死都毋知，看著足悲哀，做你去做你來，也攏無交代，就欲講拜拜。",
          "phah-hoe2-a2-chhia teh si3-koe3 chong5, hian3-peng kah keng2-chhat long2-chong2 chhut-tong7, ki3-chia2 koh tiam3 ti7 hia teh it-tit8 kong2, goa2 lu2 thiann lu2 chhinn-kong5, chit8 hun7 mia5-toann kau3 thian-kok, kam2 kong2 li2 keng3-jian5 khi3 ti7 hak8-hau7 khi3 long3--tioh8, su2 lang5 siunn7 boe7 kau3, sit8-chai7 chin oan-ong2, an2-choann2 si2 to m7 chai, khoann3 tioh8 chiok pi-ai, choe3 li2 khi3 cho3 li2 lai5, ia7 long2 bo5 kau-tai7, chiu7 beh kong2 pai-pai."
        ],
        [
          "咱茲出意外那即平常？敢講咱隔壁蹛閻羅王？恁祖媽較好，叫伊出來講，我管伊總統抑天皇，一个活人出家門，你共看，今也變成是用手捧，緊講是啥代誌，無就莫怪我掠狂，按怎死都毋知，看著足悲哀，做你去做你來，也攏無交代，就莎喲哪啦。按怎死都毋知，看著足悲哀，做你去做你來，也攏無交代，就欲講拜拜。",
          "lan2 chia chhut i3-goa7 na2 chiah peng5-siong5? kam2 kong2 lan2 keh-piah toa3 Giam5-lo5-ong5? lin2 chou2-ma2 khah ho2, kio3 i chhut lai5 kong2, goa2 koan2 i chong2-thong2 a2 thian-hong5, chit8 e5 oah8-lang5 chhut ka-mng5, li2 ka7 khoann3, tann ia7 pian3-seng5 si7 eng7 chhiu2 phang5, kin2 kong2 si7 siann2 tai7-chi3, bo5 chiu7 mai3 koai3 goa2 liah8-kong5, an2-choann2 si2 to m7 chai, khoann3 tioh8 chiok pi-ai, choe3 li2 khi3 cho3 li2 lai5, ia7 long2 bo5 kau-tai7, chiu7 sa-io2-na2-lah. an2-choann2 si2 to m7 chai, khoann3 tioh8 chiok pi-ai, choe3 li2 khi3 cho3 li2 lai5, ia7 long2 bo5 kau-tai7, chiu7 beh kong2 pai-pai."
        ]
      ],
      "篇名": "按怎死都毋知"
    },
    {
      "作者": "鄭進一/陳維祥",
      "出版年": "0",
      "文類": "流行歌",
      "書寫系統": "漢字",
      "段": [
        [
          "(故鄉故鄉，故鄉故鄉)，有幾間厝用磚仔硿，看起來普通普通。時常出現我的夢中，遐就是我的故鄉。蹛一群人真正善良，面上攏帶著笑容，安份守己士農工商，伊就是我的故鄉。",
          "(kou3-hiong kou3-hiong, kou3-hiong kou3-hiong), u7 kui2 keng chhu3 eng7 chng-a2 khong7, khoann3--khi2-lai5 phou2-thong phou2-thong. si5-siong5 chhut-hian7 goa2 e5 bang7-tiong, he chiu7-si7 goa2 e5 kou3-hiong. toa3 chit8 tin7 lang5 chin-chiann3 sian7-liong5, bin7-siong7 long2 toa3 tioh8 chhio3-iong5, an-hun7 siu2-ki2 su7 long5 kong siong, i chiu7-si7 goa2 e5 kou3-hiong."
        ],
        [
          "暗時仔廟口聽大人膨風，叔公講日本時代伊上介勇，姨婆唱著望春風，伊就是我的故鄉，想起著可愛的故鄉，予我意志堅強，佇我的拍拚奮鬥人生中，遐就是鼓勵我最大的力量。有幾間厝用磚仔硿，看起來普通普通，總有一日我會成功，倒轉去我的故鄉。",
          "am3-si5-a2 bio7-khau2 thiann toa7-lang5 phong3-hong, chek-kong kong2 jit8-pun2 si5-tai7 i siong7-kai3 iong2, i5-po5 chhiunn3 tioh8 bang7-chhun-hong, i chiu7-si7 goa2 e5 kou3-hiong, siunn7 khi2 tioh8 kho2-ai3 e5 kou3-hiong, hou7 goa2 i3-chi3 kian-kiong5, ti7 goa2 e5 phah-piann3 hun3-tou3 jin5-seng-tiong, he chiu7-si7 kou2-le7 goa2 choe3-toa7 e5 lek8-liong7. u7 kui2 keng chhu3 eng7 chng-a2 khong7, khoann3--khi2-lai5 phou2-thong phou2-thong, chang2 u7 chit8 jit8 goa2 e7 seng5-kong, to3-tng2 khi3 goa2 e5 kou3-hiong."
        ],
        [
          "有幾間厝用磚仔硿，看起來普通普通。時常出現我的夢中，遐就是我的故鄉。蹛一群人真正善良，面上攏帶著笑容，安份守己士農工商，伊就是我的故鄉。",
          "u7 kui2 keng chhu3 eng7 chng-a2 khong7, khoann3--khi2-lai5 phou2-thong phou2-thong. si5-siong5 chhut-hian7 goa2 e5 bang7-tiong, he chiu7-si7 goa2 e5 kou3-hiong. toa3 chit8 tin7 lang5 chin-chiann3 sian7-liong5, bin7-siong7 long2 toa3 tioh8 chhio3-iong5, an-hun7 siu2-ki2 su7 long5 kong siong, i chiu7-si7 goa2 e5 kou3-hiong."
        ],
        [
          "暗時仔廟口聽大人膨風，叔公講日本時代伊上介勇，姨婆唱著望春風，伊就是我的故鄉，想起著可愛的故鄉，予我意志堅強，佇我的拍拚奮鬥人生中，遐就是鼓勵我最大的力量。有幾間厝用磚仔硿，看起來普通普通，總有一日我會成功，倒轉去我的故鄉。",
          "am3-si5-a2 bio7-khau2 thiann toa7-lang5 phong3-hong, chek-kong kong2 jit8-pun2 si5-tai7 i siong7-kai3 iong2, i5-po5 chhiunn3 tioh8 bang7-chhun-hong, i chiu7-si7 goa2 e5 kou3-hiong, siunn7 khi2 tioh8 kho2-ai3 e5 kou3-hiong, hou7 goa2 i3-chi3 kian-kiong5, ti7 goa2 e5 phah-piann3 hun3-tou3 jin5-seng-tiong, he chiu7-si7 kou2-le7 goa2 choe3-toa7 e5 lek8-liong7. u7 kui2 keng chhu3 eng7 chng-a2 khong7, khoann3--khi2-lai5 phou2-thong phou2-thong, chang2 u7 chit8 jit8 goa2 e7 seng5-kong, to3-tng2 khi3 goa2 e5 kou3-hiong."
        ]
      ],
      "篇名": "故鄉"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心愛的人去去佗位，予我等無你，自你離開故鄉，已經有三年矣！猶原春天正當時，滿山花蕊已經當開，底等待你轉來。請你毋通放袂記，咱的約束的代誌，希望你緊轉來緊轉來可愛的鄉里。",
          "sim-ai3 e5 lang5 khi3-khi3 to2-ui7, hou7 goa2 tan2 bo5 li2, chu7 li2 li7-khui kou3-hiong, i2-keng u7 sann ni5 ah! iu5-goan5 chhun-thinn chiann3 tong-si5, moa2 soann hoe-lui2 i2-keng tng-khui, teh tan2-thai7 li2 tng2--lai5. chhiann2 li2 m7 thang pang3 be7 ki3, lan2 e5 iok-sok e5 tai7-chi3, hi-bong7 li2 kin2 tng2--lai5 kin2 tng2--lai5 kho2-ai3 e5 hiong-li2."
        ],
        [
          "心愛的人也無消息，放我做你去，為你相思已經，過了有三年啊！每日目屎澹目墘，你敢是貪戀都市，將故鄉放袂記。鄉村到處好景緻，處處嘛有人情味，希望你緊轉來緊轉來可愛的鄉里。",
          "sim-ai3 e5 lang5 ia7 bo5 siau-sit, pang3 goa2 choe3 li2 khi3, ui7 li2 siunn-si i2-keng, ke3 liau2 u7 sann ni5-ah! mui2-jit8 bak8-sai2 tam5 bak8-kinn5, li2 kann2 si7 tham-loan5 tou-chhi7, chiong kou3-hiong pang3 be7 ki3. hiong-chhoan to3-chhu3 ho2 keng2-ti3, chhu3-chhu3 ma7 u7 jin5-cheng5-bi7, hi-bang7 li2 kin2 tng2--lai5 kin2 tng2--lai5 kho2-ai3 e5 hiong-li2."
        ],
        [
          "心愛的人去去佗位，予我等無你，自你離開故鄉，已經有三年矣！猶原春天正當時，滿山花蕊已經當開，底等待你轉來。請你毋通放袂記，咱的約束的代誌，希望你緊轉來緊轉來可愛的鄉里。",
          "sim-ai3 e5 lang5 khi3-khi3 to2-ui7, hou7 goa2 tan2 bo5 li2, chu7 li2 li7-khui kou3-hiong, i2-keng u7 sann ni5 ah! iu5-goan5 chhun-thinn chiann3 tong-si5, moa2 soann hoe-lui2 i2-keng tng-khui, teh tan2-thai7 li2 tng2--lai5. chhiann2 li2 m7 thang pang3 be7 ki3, lan2 e5 iok-sok e5 tai7-chi3, hi-bong7 li2 kin2 tng2--lai5 kin2 tng2--lai5 kho2-ai3 e5 hiong-li2."
        ]
      ],
      "篇名": "故鄉之春"
    },
    {
      "作者": "陳明仁",
      "出版年": "0",
      "文類": "流行歌",
      "書寫系統": "漢字",
      "段": [
        [
          "白鴒鷥，腳長長，想欲相借問，你來來去去，會當飛偌遠，敢會飛阮故鄉的田園。",
          "peh8-leng5-si, kha tng5-tng5, siunn7 beh sio chioh-mng7, li2 lai5-lai5-khi3-khi3, e7 tang3 poe loa7 hng7, kam2 e7 poe goan2 kou3-hiong e5 chhan5-hng5."
        ],
        [
          "牛車路，溝長長，想欲相借問，你嚶嚶歪歪，會當行偌遠，敢會行過阮故鄉的田園。",
          "gu5-chhia-lou7, kau tng5-tng5, siunn7 beh sio chioh-mng7, li2 inn-inn-oai-oai, e7 tang3 kiann5 loa7 hng7, kam2 e7 kiann5 koe3 goan2 kou3-hiong e5 chhan5-hng5."
        ],
        [
          "十五暝，月光光，照阮窗仔門，月娘也月娘，會當照偌遠，敢會照到阮故鄉的田園。",
          "chap8-gou7-me5, goeh8 kng-kng, chio3 goan2 thang-a2-mng5, goeh8-niu5 ia7 goeh8-niu5, e7 tang3 chiau3 loa7 hng7, kam2 e7 chiau3 kau3 goan2 kou3-hiong e5 chhan5-hng5."
        ],
        [
          "白鴒鷥，腳長長，敢會飛過阮故鄉的田園，敢會飛過阮故鄉的田園。",
          "peh8-leng5-si, kha tng5-tng5, kam2 e7 poe koe3 goan2 kou3-hiong e5 chhan5-hng5, kam2 e7 poe koe3 goan2 kou3-hiong e5 chhan5-hng5."
        ]
      ],
      "篇名": "故鄉的田園"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "看過彼爿故鄉的山，留著阿母踮故鄉真孤單。雖然我來出外，我每日也想著阿母的形影。阿母啊！請恁免掛心，我會來認真拍拚，期待成功予人看。",
          "khoann3 ke3 hit peng5 kou3-hiong e5 soann, lau5 tioh8 a-bu2 tiam3 kou3-hiong chin kou-toann. sui-jian5 goa2 lai5 chhut-goa7, goa2 mui2-jit8 ia7 siunn7 tioh8 a-bu2 e5 heng5-iann2. a-bu2 ah! chhiann2 lin2 bian2 khoa3-sim, goa2 e7 lai5 jin7-chin phah-piann3, ki5-thai7 seng5-kong hou7 lang5 khoann3."
        ],
        [
          "看過彼爿故鄉的山，留著阿母踮故鄉真孤單。雖然我來出外，我每日也想著阿母的形影。阿母啊！請恁免掛心，我會來認真拍拚，期待成功予人看。",
          "khoann3 ke3 hit peng5 kou3-hiong e5 soann, lau5 tioh8 a-bu2 tiam3 kou3-hiong chin kou-toann. sui-jian5 goa2 lai5 chhut-goa7, goa2 mui2-jit8 ia7 siunn7 tioh8 a-bu2 e5 heng5-iann2. a-bu2 ah! chhiann2 lin2 bian2 khoa3-sim, goa2 e7 lai5 jin7-chin phah-piann3, ki5-thai7 seng5-kong hou7 lang5 khoann3."
        ],
        [
          "阿母啊！請恁免掛心，我會來認真拍拚，期待成功予人看。",
          "a-bu2 ah! chhiann2 lin2 bian2 khoa3-sim, goa2 e7 lai5 jin7-chin phah-piann3, ki5-thai7 seng5-kong hou7 lang5 khoann3."
        ]
      ],
      "篇名": "故鄉的阿母"
    },
    {
      "作者": "寬寬",
      "出版年": "0",
      "文類": "流行歌",
      "書寫系統": "漢字",
      "段": [
        [
          "咱的春天到底飛對佗位去，想欲問伊，敢是命運無情閣無理，共阮創治。有緣無份的生活，親像底搬電影，表面快樂，心內苦澀，怎樣講予別人聽？",
          "lan2 e5 chhun-thinn tau3-te2 poe ui3 to2-ui7 khi3, siunn7 beh mng7 i, kann2 si7 mia7-un7 bo5 cheng5 koh bo5 li2, ka7 goan2 chhong3-ti7. u7 ian5 bo5 hun7 e5 seng-oah8, chhin-chhiunn7 teh poann tian7-iann2, piau2-bin7 khoai3-lok8, sim-lai7 khou2-siap, chainn2-iunn7 kong2 hou7 pat8-lang5 thiann?"
        ],
        [
          "啊！看著你的人，想著你的情，因何來變形，你的唚換來滿身的傷痕，愛你恨你即爾深。",
          "ah! khoann3 tioh8 li2 e5 lang5, siunn7 tioh8 li2 e5 cheng5, in-ho5 lai5 pian3-heng5, li2 e5 chim oann7 lai5 moa2-sin e5 siong-hun5, ai3 li2 hun7 li2 chiah-nih chhim."
        ],
        [
          "啊！看著你的人，想著你的情，予人心肝冷。",
          "ah! khoann3 tioh8 li2 e5 lang5, siunn7 tioh8 li2 e5 cheng5, hou7 lang5 sim-koann leng2."
        ]
      ],
      "篇名": "春天飛對佗位去"
    }
  ]
}
