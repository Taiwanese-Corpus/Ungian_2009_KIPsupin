{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "踮窗邊看著雨水滴，手捀酒杯心稀微，為著立志我來離開已經過三年。黃昏的時，時常想起故鄉的兄弟，難忘的親情安慰，毋敢放袂記。",
          "tiam3 thang-pinn khoann3 tioh8 hou7-chui2 tih, chhiu2 phang5 chiu2-poe sim hi-bi5, ui7 tioh8 lip8-chi3 goa2 lai5 li7-khui i2-keng ke3 sann ni5. hong5-hun e5 si5, si5-siong5 siunn7-khi2 kou3-hiong e5 hiann-ti7, lan5-bong7 e5 chhin-cheng5 an-ui3, m7 kann2 pang3 be7 ki3."
        ],
        [
          "到今夜也是心孤單，親像孤雁尋無伴，星光月影淒迷蟲聲引阮心痛疼。黃昏的時，若是想起你對我的情意，無聊的傷心淚滴也是為著你。",
          "kau3 kim-ia7 ia7 si7 sim kou-toann, chhin-chhiunn7 kou gan7 chhoe7 bo5 phoann7, chhinn-kng geh8-eng2 chhi-be5 thang5-siann in2 gun2 sim thiann3-thang3. hong5-hun e5 si5, na7 si7 siunn7-khi2 li2 tui3 goa2 e5 cheng5-i3, bo5-liau5 e5 siong-sim lui7 tih ia7 si7 ui7 tioh8 li2."
        ],
        [
          "到今夜也是心孤單，親像孤雁尋無伴，星光月影淒迷蟲聲引阮心痛疼。黃昏的時，若是想起你對我的情意，無聊的傷心淚滴也是為著你。",
          "kau3 kim-ia7 ia7 si7 sim kou-toann, chhin-chhiunn7 kou gan7 chhoe7 bo5 phoann7, chhinn-kng geh8-eng2 chhi-be5 thang5-siann in2 gun2 sim thiann3-thang3. hong5-hun e5 si5, na7 si7 siunn7-khi2 li2 tui3 goa2 e5 cheng5-i3, bo5-liau5 e5 siong-sim lui7 tih ia7 si7 ui7 tioh8 li2."
        ]
      ],
      "篇名": "風淒淒意綿綿"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "是夢，毋願醒，才來墜落無情的城市，茫茫情海寂寞的暗暝引阮心碎，是花，毋願開，甘願留著傷心的滋味。",
          "si7 bang7, m7 goan7 chhinn2, chiah lai5 tui7-loh8 bo5 cheng5 e5 siann5-chhi7, bong5-bong5 cheng5-hai2 chek8-bok8 e5 am3-mi5 in2 gun2 sim-chhui3, si7 hoe, m7 goan7 khui, kam-goan7 lau5 tioh8 siong-sim e5 chu-bi7."
        ],
        [
          "花若離枝欲開等何時，冷風無情傷害阮的心。風無情，雨無情，年歲無情拖磨阮的心。",
          "hoe na7 li7 ki beh khui tan2 ho5-si5, leng2-hong bo5 cheng5 siong-hai7 goan2 e5 sim. hong bo5 cheng5, hou7 bo5 cheng5, ni5-hoe3 bo5 cheng5 thoa-boa5 goan2 e5 sim."
        ],
        [
          "暗淡的黃昏，消失的青春，滿面傷痕，孤單啥人問。",
          "am3-tam7 e5 hong5-hun, siau-sit e5 chheng-chhun, moa2-bin7 siong-hun5, kou-toann siann2-lang5 mng7."
        ],
        [
          "風無情，雨無情，情深意深漂流隨緣份，無心的靈魂，凋謝的青春，為愛沉淪受苦的一生。",
          "hong bo5 cheng5, hou7 bo5 cheng5, cheng5 chhim i3 chhim phiau-liu5 sui5 ian5-hun7, bo5 sim e5 leng5-hun5, tiau-sia7 e5 chheng-chhun, ui7 ai3 tim5-lun5 siu7-khou2 e5 it-seng."
        ]
      ],
      "篇名": "風無情雨無情"
    },
    {
      "作者": "陳若茵",
      "出版年": "0",
      "文類": "流行歌",
      "書寫系統": "漢字",
      "段": [
        [
          "起風的時陣，咱的過去還情如火，甜蜜往事宛如風吹，飛向天邊一去不回。心情親像落雪，咱的故事佇天頂飛，手中寫著你講過的話，聲聲句句永遠未改變。",
          "khi2-hong e5 si5-chun7, lan2 e5 koe3-khi3 heng5 cheng5 ju5 he2, tinn-bit8 ong2-su7 oan2-ju5 hong-chhoe, poe hiong3 thinn-pinn it khi3 put hoe5. sim-cheng5 chhin-chhiunn7 loh8-seh, lan2 e5 kou3-su7 ti7 thinn-teng2 poe, chhiu2-tiong sia2 tioh8 li2 kong2 koe3 e5 oe7, siann-siann-ku3-ku3 eng2-oan2 be7 kai2-pian3."
        ],
        [
          "啊！風對佗位吹，吹著阮的心，無路通退，一切攏是家己尋，付出心碎的代價。",
          "ah! hong tui3 to2-ui7 chhe, chhoe tioh8 goan2 e5 sim, bo5 lou7 thang thoe3, it-chhe3 long2 si7 ka-ki7 chhoe7, hu3-chhut sim-chhui3 e5 tai7-ke3."
        ],
        [
          "啊！風對佗位吹，吹向天邊，吹過落雨地，愛恨輕輕身邊過，只有將你放心底。",
          "ah! hong tui3 to2-ui7 chhe, chhoe-hiong3 thinn-pinn, chhoe koe3 loh8-hou7-te7, ai3-hun7 khin-khin sin-pinn ke3, chi2-u7 chiong li2 pang3 sim-te2."
        ]
      ],
      "篇名": "風對佗位吹"
    },
    {
      "作者": "黃敏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "雨底醉風底醉，有花蕊伴相隨。我底醉我底醉，有啥人通安慰。我是為情來食虧，為愛來心碎。啊！我啊！我今夜又閣想未開，用酒來痲醉。",
          "hou7 teh chui3 hong teh chui3, u7 hoe-lui2 phoann7 siong-sui5. goa2 teh chui3 goa2 teh chui3, u7 siann2-lang5 thang an-ui3. goa2 si7 ui7 cheng5 lai5 chiah8-khui, ui7 ai3 lai5 sim-chhui3. ah! goa2 ah! goa2 kim-ia7 iu7 koh siunn7 be7 khui, eng7 chiu2 lai5 ba5-chui3."
        ],
        [
          "雨底醉風底醉，有花蕊伴相隨。我底醉我底醉，有啥人通安慰。我是為情來食虧，為愛來心碎。啊！我啊！我今夜又閣想未開，用酒來痲醉。",
          "hou7 teh chui3 hong teh chui3, u7 hoe-lui2 phoann7 siong-sui5. goa2 teh chui3 goa2 teh chui3, u7 siann2-lang5 thang an-ui3. goa2 si7 ui7 cheng5 lai5 chiah8-khui, ui7 ai3 lai5 sim-chhui3. ah! goa2 ah! goa2 kim-ia7 iu7 koh siunn7 be7 khui, eng7 chiu2 lai5 ba5-chui3."
        ],
        [
          "我是為情來食虧，為愛來心碎。啊！我啊！我今夜又閣想未開，用酒來痲醉。",
          "goa2 si7 ui7 cheng5 lai5 chiah8-khui, ui7 ai3 lai5 sim-chhui3. ah! goa2 ah! goa2 kim-ia7 iu7 koh siunn7 be7 khui, eng7 chiu2 lai5 ba5-chui3."
        ]
      ],
      "篇名": "風醉雨也醉"
    },
    {
      "作者": "謝明訓",
      "出版年": "0",
      "文類": "流行歌",
      "書寫系統": "漢字",
      "段": [
        [
          "閒閒無代誌，惦惦思念你，才知影傷心已經無藥通醫。一張舊相片寫著我愛你，你敢會記得彼款愛的滋味，你講愛阮親像蜂佮蜜，你愛啉  茶，因為有情有氣味，茶芳味，予阮心稀微。",
          "eng5-eng5 bo5 tai7-chi3, tiam7-tiam7 su-liam7 li2, chiah chai-iann2 siong-sim i2-keng bo5 ioh8 thang i. chit8 tiunn ku7 siong3-phinn3 sia2 tioh8 goa2 ai3 li2, li2 kam2 e7 ki3-tit hit khoan2 ai3 e5 chu-bi7, li2 kong2 ai3 goan2 chhin-chhiunn7 phang kah bit8, li2 ai3 lim te5, in-ui7 u7 cheng5 u7 khi3-bi7, te5 phang-bi7, hou7 gun2 sim hi-bi5."
        ],
        [
          "一喙閣一喙，毋甘規杯啉落去，這杯茶滕予滇，熟似的滋味，加添心內的空虛。一陣陣茶芳味，予阮心稀微。",
          "chit8 chhui3 koh chit8 chhui3, m7 kam kui-poe lim--loh8-khi3, chit poe te5 thin5 hou7 tinn7, sek8-sai7 e5 chu-bi7, ke-thinn sim-lai7 e5 khang-hi. chit8-chun7-chun7 te5 phang-bi7, hou7 gun2 sim hi-bi5."
        ],
        [
          "一喙閣一喙，含著目屎吞落去，這杯茶滕予滇，已經分未清，愛你是苦抑是甜。",
          "chit8 chhui3 koh chit8 chhui3, kam5 tioh8 bak8-sai2 thun--loh8-khi3, chit poe te5 thin5 hou7 tinn7, i2-keng hun be7 chheng, ai3 li2 si7 khou2 iah8 si7 tinn."
        ]
      ],
      "篇名": "芳味"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "秋風吹港墘，夜霧茫茫時，音樂聲綿綿，伴咱過一暝。香港月夜見著你，香港戀情毋敢放袂記，只有在夢中夜夜伴著你，太平山下咱分離，如今你在那裡？",
          "chhiu-hong chhoe kang2-kinn5, ia7-bu7 bong5-bong5-si5, im-gak8-siann mi5-mi5, phoann7 lan2 koe3 chit8 mi5. Hiong-kang2 goeh8-ia7 kinn3 tioh8 li2, Hiong-kang2 loan5-cheng5 m7 kann2 pang3 be7 ki3, chi2-u7 chai7 bang7-tiong ia7-ia7 phoann7 tioh8 li2, thai3-peng5 soann-e7 lan2 hun-li7, ju5-kim li2 chai7 na2-li2?"
        ],
        [
          "今夜猶原是，夜霧茫茫時，音樂聲消失，只有孤鳥啼。香港月夜愛著你，東港海邊獨相思，只有海風陣陣送波浪，滿腹戀情永難忘，癡情第一戇。",
          "kim-ia7 iu5-goan5 si7, ia7-bu7 bong5-bong5-si5, im-gak8-siann siau-sit, chi2-u7 kou-chiau2 thi5. Hiong-kang2 goeh8-ia7 ai3 tioh8 li2, Tang-kang2 hai2-pinn tak8 siunn-si, chi2-u7 hai2-hong chun7-chun7 sang3 pho-long7, moa2-pak loan5-cheng5 eng2 lan5-bong7, chhi-cheng5 te7-it gong7."
        ]
      ],
      "篇名": "香港戀情"
    },
    {
      "作者": "無",
      "出版年": "1961",
      "文類": "流行歌",
      "書寫系統": "漢字",
      "段": [
        [
          "娼妓賣笑面歡喜，哀怨佇內心傷悲；妙英為囝來所致，寡婦墜落煙花坑。",
          "chhiong-ki be7 chhio3 bin7 hoann-hi2, ai-oan3 ti7 lai7-sim siong-pi; Biau7-eng ui7 kiann2 lai5 sou2-ti3, koann2-hu7 tui7-loh8 ian-hoa-khinn."
        ],
        [
          "門風無顧做犧牲，望囝將來會光明；投入嫖院雖不正，家庭義務是正經。",
          "mng5-hong bo5 kou3 choe3 hi-seng, bang7 kiann2 chiong-lai5 e7 kong-beng5; tau5-jip8 phiau5-inn7 sui put-cheng3, ka-teng5 gi7-bu7 si7 cheng3-keng."
        ],
        [
          "賢明模範世皆喜，出生入死為囝兒；可惜小鳳不曉理，反責生母做不是。",
          "hian5-beng5 bou5-hoan7 se3 kai hi2, chhut sinn jip8 si2 ui7 kiann2-ji5; kho2-sioh Sio2-hong7 put hiau2 li2, hoan2 chek sinn-bu2 choe3 put-si7."
        ],
        [
          "母心愛囝是天性，艱難受苦損自身；教子有方人可敬，倡門賢母李妙英。",
          "bu2-sim ai3 kiann2 si7 thian-seng3, kan-lan5 siu7-khou2 sun2 chu7-sin; kau3-chu2-iu2-hong lang5 kho2-keng3, chhiong3-mng5 hian5-bo2 Li2 Biau7-eng."
        ]
      ],
      "篇名": "倡門賢母"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我從來也攏無對咱的感情懷疑，將你當做是一生的伴侶。你可比大海，阮是親像海中魚，若無你阮就會死。",
          "goa2 cheng5-lai5 ia7 long2 bo5 tui3 lan2 e5 kam2-cheng5 hoai5-gi5, chiong li2 tong3-cho3 si7 it-seng e5 phoann7-li7. li2 kho2-pi2 toa7-hai2, goan2 si7 chhin-chhiunn7 hai2-tiong-hi5, na7 bo5 li2 gun2 chiu7 e7 si2."
        ],
        [
          "你從來也攏無對咱的將來拍算，佇你心目中阮是算啥物，一个七桃物抑是一蕊玫瑰，無需要的時揕一邊，再三來變卦。",
          "li2 cheng5-lai5 ia7 long2 bo5 tui3 lan2 e5 chiong-lai5 phah-sng3, ti7 li2 sim-bak8-tiong goan2 si7 sng3 siann2-mih8, chit8 e5 thit-tho5-mih8 iah8 si7 chit8 lui2 mui5-kui3, bo5 su-iau3 e5 si5 tan3 chit8 pinn, chai3-sann lai5 pian3-koa3."
        ],
        [
          "你當初的咒誓，到現在也是欺騙我，聲聲句句對阮表示心內只有我，踮外面猶原是虛華。用真心來對待，換來這款傷害，借問你的良心何在。",
          "li2 tong-chhou e5 chiu3-choa7, kau3 hian7-chai7 ia7 si7 khi-phian3 goa2, siann-siann-ku3-ku3 tui3 gun2 piau2-si7 sim-lai7 chi2-u7 goa2, tiam3 goa7-bin7 iu5-goan5 si7 hi-hoa. eng7 chin-sim lai5 tui3-thai7, oann7 lai5 chit khoan2 siong-hai7, chioh-mng7 li2 e5 liong5-sim ho5-chai7. chioh-mng7 li2 e5 liong5-sim ho5-chai7."
        ],
        [
          "我從來也攏無對咱的感情懷疑，將你當做是一生的伴侶。你可比大海，阮是親像海中魚，若無你阮就會死。",
          "goa2 cheng5-lai5 ia7 long2 bo5 tui3 lan2 e5 kam2-cheng5 hoai5-gi5, chiong li2 tong3-cho3 si7 it-seng e5 phoann7-li7. li2 kho2-pi2 toa7-hai2, goan2 si7 chhin-chhiunn7 hai2-tiong-hi5, na7 bo5 li2 gun2 chiu7 e7 si2."
        ],
        [
          "你從來也攏無對咱的將來拍算，佇你心目中阮是算啥物，一个七桃物抑是一蕊玫瑰，無需要的時揕一邊，再三來變卦。",
          "li2 cheng5-lai5 ia7 long2 bo5 tui3 lan2 e5 chiong-lai5 phah-sng3, ti7 li2 sim-bak8-tiong goan2 si7 sng3 siann2-mih8, chit8 e5 thit-tho5-mih8 iah8 si7 chit8 lui2 mui5-kui3, bo5 su-iau3 e5 si5 tan3 chit8 pinn, chai3-sann lai5 pian3-koa3."
        ],
        [
          "你當初的咒誓，到現在也是欺騙我，聲聲句句對阮表示心內只有我，踮外面猶原是虛華。用真心來對待，換來這款傷害，借問你的良心何在。",
          "li2 tong-chhou e5 chiu3-choa7, kau3 hian7-chai7 ia7 si7 khi-phian3 goa2, siann-siann-ku3-ku3 tui3 gun2 piau2-si7 sim-lai7 chi2-u7 goa2, tiam3 goa7-bin7 iu5-goan5 si7 hi-hoa. eng7 chin-sim lai5 tui3-thai7, oann7 lai5 chit khoan2 siong-hai7, chioh-mng7 li2 e5 liong5-sim ho5-chai7. chioh-mng7 li2 e5 liong5-sim ho5-chai7."
        ]
      ],
      "篇名": "借問你的良心何在"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "拜請拜請拜請東海岸西海岸，北嗄投紗帽山，鶯歌出塗炭，草山出溫泉。",
          "pai3-chhiann2 pai3-chhiann2 pai3-chhiann2 tang-hai2-hoann7 sai-hai2-hoann7, Pak-ah-tau5 Se-bo7-soann, Eng-ko chhut thou5-thoann3, Chhau2-soann chhut un-choann5."
        ],
        [
          "拜請唉東營兵東營將，西營兵西營將，北營中營兵，中將起雄兵這个，九千九百九萬千，滴滴工閣也春無靈，神啊！兵噢！神兵啊！火過火路靈，火過火路靈。",
          "pai3-chhiann2-e2 tang-iann5 peng tang-iann5 chiong, sai-iann5 peng sai-iann5 chiong, pak-iann5 tiong-iann5 peng, tiong-chiong3 khi2 hiong5-peng chit e5, kau2 chheng kau2 pah kau2 ban7-chhian, tih-tih kong koh ia7 chhun bo5 leng5, sin5-ah! peng-ou3! sin5-peng-ah! hoe2 koe3 hoe2-lou7 leng5, hoe2 koe3 hoe2-lou7 leng5."
        ],
        [
          "鳳梨西瓜爿，欠錢無愛還。尖尖喙是雞，扁喙是番鴉，彎彎是豬肉，四角是豆乾，白白是麵線。",
          "ong7-lai5 si-koe peng5, khiam3-chinn5 bo5 ai3 heng5. chiam-chiam chhui3 si7 ke, pinn2-chhui3 si7 hoan-ah, oan-oan si7 ti-bah, si3-kak si7 tau7-koann, peh8-peh8 si7 mi7-soann3."
        ],
        [
          "拜請拜請你呀，大身王爺公，細身王爺囝，我是假影請，你若來我就加了餅，天頂天公地下母舅公，北海岸有十八王公。",
          "pai3-chhiann2 pai3-chhiann2 li2 ia, toa7-sian Ong5-ia5-kong, se3-sin ong5-ia5 kiann2, goa2 si7 ke2-iann2 chhiann2, li2 na7 lai5 goa2 chiu7 ke liau2 piann2, thinn-teng2 thinn-kong toe7-e7 bu2-ku7-kong, pak-hai2-hoann7 u7 Chap8-poeh ong5-kong."
        ],
        [
          "拜請拜請拜請拜請，阮後生去愛著阿琴的查某囝，毋知有影也無影，有影就喝三聲，無影無影無影，紅啊！千啊！紅啊！千啊！",
          "pai3-chhiann2 pai3-chhiann2 pai3-chhiann2 pai3-chhiann2, goan2 hau7-senn khi3 ai3 tioh8 a-khim5 e5 cha-bou2-kiann2, m7 chai u7-iann2 a2 bo5-iann2, u7-iann2 chiu7 hoah sam siann, bo5-iann2 bo5-iann2 bo5-iann2, ang5 ah! chheng ah! ang5 ah! chheng-ah!"
        ],
        [
          "四果排甲規桌頂，紅柿林桲仔佮龍眼，欲食就自己揀，三碗兩碗做你排，閹雞股扭來刣，無錢我無愛，紅包大个做你拿嗄來噢！",
          "su3-ko2 pai5 kah kui-toh-teng2, ang5-khi7 na5-poat-a kah leng5-geng2, beh chiah8 chiu7 chu7-ki2 keng2, sann oann2 nng7 oann2 choe3 li2 pai5, iam-ke-kou2 niu2 lai5 thai5, bo5 chinn5 goa2 bo5-ai3, ang5-pau toa7 e5 choe3 li2 na2 sa7 lai5 ou3!"
        ],
        [
          "阿公啊！對阮有啊！有交待，叫阮咧麻雀子仔毋通烏白排。碰啊！你底碰啊！到啊！我底到啊！槓頂底開花是加一台噢！",
          "a-kong-ah! tui3 gun2 u7--ah! u7 kau-tai3, kio3 gun2 leh ma5-chhiok li2-a2 m7 thang ou-peh8 pai5. phong7 ah! li2 teh phong7 ah! kau3--ah! goa2 teh kau3--ah! kong3 teng2 teh khui-hoe si7 ke chit8 tai5 ouh!"
        ],
        [
          "草埔嘛路上嘛草啊！青青，草埔仔路上嘛草啊！掛墘。有孝的新婦是三頓燒，不孝的新婦是過路搖啊！過路搖，搖你著搖過橋噢！",
          "chhau2-pou ma7 lou7-siong7 ma7 chhau2-ah! chhenn-chhenn, chhau2-pou-a2 lou7-siong7 ma7 chhau2-ah! koa3 kinn5. iu2-hau3 e5 sim-pu7 si7 sann tng3 sio, put-hau3 e5 sim-pu7 si7 ke3-lou7 io5--ah! ke3-lou7 io5, io5 li2 tioh8 io5 koe3-kio5-ou3!"
        ],
        [
          "獻紙來你嘛燒錢去啊！獻紙啊！燒錢是欲買路去啊！獻紙來你嘛燒錢去啊！獻紙啊！燒錢是欲買路去哦。行你著行過橋噢！",
          "hian3 choa2 lai5 li2 ma7 sio chinn5 khi3--ah! hian3 choa2 ah! sio chinn5 si7 beh be2 lou7 khi3--ah! hian3 choa2 lai5 li2 ma7 sio chinn5 khi3--ah! hian3 choa2 ah! sio chinn5 si7 beh be2 lou7 khi3--ouh. kiann5 li2 tioh8 kiann5-koe3 kio5-ou3!"
        ],
        [
          "牛頭馬面啊！兩將軍，猶有日夜啊！雙遊巡啊！燒酒排哩咧銀啊！紙獻噢！阿公啊！對人是真啊！凊綵。行你就行，你就予伊行過橋噢！",
          "Gu5-thau5 Be2-bin7--ah! nng7 chiong-kun, iau2 u7 jit8-ia7 ah! siang iu5 sun5-ah! sio-chiu2 pai5 lih leh gin5-ah8! choa2 hian3 ou3! a-kong-a2! tui3 lang5 si7 chin ah! chhin3-chhai2. kiann5 li2 chiu7 kiann5, li2 chiu7 hou7 i kiann5-koe3 kio5-ou3!"
        ],
        [
          "行到觀音佛祖廟，拜拜哦，來拜觀音菩薩哦。",
          "kiann5 kau3 Koan-im put8-chou2-bio7, pai3-pai3 ou5, lai5 pai3 in Koan-im phou5-sat ou5."
        ]
      ],
      "篇名": "倒退耬"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "夜霧茫茫街頭巷尾，鐵姆斯的河邊岸墘，暗淡的月光暝予我心真亂，想欲來尋你想欲看你，毋知你在那裡。青春的玫瑰欲送予你，送你青春的玫瑰，啊！倫敦的賣花姑娘。",
          "ia7-bu7 bong5-bong5 ke-thau5 hang7-boe2, Thih-mu2-su e5 ho5-pinn hoann7-kinn5, am3-tam7 e5 goeh8-kng-me5 hou7 goa2 sim chin loan7, siunn7 beh lai5 chhoe7 li2 siunn7 beh khoann3 li2, m7 chai li2 chai7 na2-li2. chheng-chhun e5 mui5-kui3 beh sang3 hou7 li2, sang3 li2 chheng-chhun e5 mui5-kui3, ah! lun5-tun e5 boe7 hoe kou-niu5."
        ],
        [
          "夜霧茫茫街頭巷尾，鐵姆斯的河邊岸墘，暗淡的月光暝予我心真亂，想欲來尋你想欲看你，毋知你在那裡。青春的玫瑰欲送予你，送你青春的玫瑰，啊！倫敦的賣花姑娘。",
          "ia7-bu7 bong5-bong5 ke-thau5 hang7-boe2, Thih-mu2-su e5 ho5-pinn hoann7-kinn5, am3-tam7 e5 goeh8-kng-me5 hou7 goa2 sim chin loan7, siunn7 beh lai5 chhoe7 li2 siunn7 beh khoann3 li2, m7 chai li2 chai7 na2-li2. chheng-chhun e5 mui5-kui3 beh sang3 hou7 li2, sang3 li2 chheng-chhun e5 mui5-kui3, ah! lun5-tun e5 boe7 hoe kou-niu5."
        ],
        [
          "夜霧茫茫街頭巷尾，鐵姆斯的河邊岸墘，暗淡的月光暝予我心真亂，想欲來尋你想欲看你，毋知你在那裡。青春的玫瑰欲送予你，送你青春的玫瑰，啊！倫敦的賣花姑娘。",
          "ia7-bu7 bong5-bong5 ke-thau5 hang7-boe2, Thih-mu2-su e5 ho5-pinn hoann7-kinn5, am3-tam7 e5 goeh8-kng-me5 hou7 goa2 sim chin loan7, siunn7 beh lai5 chhoe7 li2 siunn7 beh khoann3 li2, m7 chai li2 chai7 na2-li2. chheng-chhun e5 mui5-kui3 beh sang3 hou7 li2, sang3 li2 chheng-chhun e5 mui5-kui3, ah! lun5-tun e5 boe7 hoe kou-niu5."
        ]
      ],
      "篇名": "倫敦的賣花姑娘"
    }
  ]
}
