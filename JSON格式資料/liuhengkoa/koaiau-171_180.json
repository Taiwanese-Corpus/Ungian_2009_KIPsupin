{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "做男兒流浪天涯，心事啥人知？世間的義理人情毋敢無存在？月娘若知阮心內，替阮來安排。同情阮流浪的人心情的感慨，雖然是人人希望，成功轉鄉里。為怎樣阮到現在，袂當倒轉去？",
          "choe3 lam5-ji5 liu5-long7 thian-gai5, sim-su7 siann2-lang5 chai? se3-kan e5 gi7-li2 jin5-cheng5 m7 kiam2 bo5 chun5-chai7? goeh8-niu5 na7 chai gun2 sim-lai7, thoe3 goan2 lai5 an-pai5. tong5-cheng5 goan2 liu5-long7 e5 lang5 sim-cheng5 e5 kam2-khai3, sui-jian5 si7 lang5-lang5 hi-bong7, seng5-kong tng2 hiunn-li2. ui7 chainn2-iunn7 goan2 kau3 hian7-chai7, boe7 tng to3-tng2 khi3?"
        ],
        [
          "有時陣受風受雨，飄飄日連暝，半暝的夜鶯聲音令人心驚疑，若親像孤鳥無伴聲聲哭悲哀，也毋知明日怎樣心肝失主意。心內是親像波浪不時跳袂離，這敢是命中註定流浪無了時？",
          "u7 si5-chun7 siu7 hong siu7 hou7, phiau-phiau jit8 lian5-mi5, poann3-mi5 e5 ia7-eng siann-im leng7 jin5 sim kiann-gi5, na7 chhin-chhiunn7 kou-chiau2 bo5 phoann7 siann-siann khau3 pi-ai, a m7 chai beng5-jit8 chainn2-iunn7 sim-koann sit chu2-i3. sim-lai7 si7 chhin-chhiunn7 pho-long7 put-si5 thiau3 boe7 li7, chit kann2 si7 mia7-tiong chu3-tiann7 liu5-long7 bo5-liau2-si5?"
        ]
      ],
      "篇名": "月下的流浪兒"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "欲來離開心愛的人，目箍漸漸紅。看著心愛來相送，心頭如蔥蔥。電鈴聲聲悽慘，叫醒一場夢。毋是我故意共你放，因為我有真大希望，所以來分西東。",
          "beh lai5 li7-khui sim-ai3 e5 lang5, bak8-khou chiam7-chiam7 ang5. khoann3 tioh8 sim-ai3 lai5 sio-sang3, sim-thau5 ju5-chhang2-chhang2. tian7-leng5 siann-siann chhi-chham2, kio3-chhinn2 chit8 tiunn5 bang7. m7 si7 goa2 kou3-i3 ka7 li2 pang3, in-ui7 goa2 u7 chin toa7 hi-bong7, sou2-i2 lai5 hun sai tong."
        ],
        [
          "今夜雺霧即爾重，引阮心茫茫。看著月台癡情夢，心頭愈沉重。電鈴聲聲悽慘，叫醒一場夢。是環境對阮相戲弄，我一定會來照你希望，做一个漂泊人。",
          "kim-ia7 bong5-bu7 chiah-nih tang7, in2 gun2 sim bang5-bang5. khoann3 tioh8 goeh8-tai5 chhi-cheng5 bang7, sim-thau5 lu2 tim5-tang7. tian7-leng5 siann-siann chhi-chham2, kio3-chhinn2 chit8 tiunn5 bang7. si7 khoan5-keng2 tui3 gun2 sio hi3-lang7, goa2 it-teng7 e7 lai5 chiau3 li2 hi-bong7, choe3 chit8 e5 phiau-phiat lang5."
        ],
        [
          "欲來離開心愛的人，目箍漸漸紅。看著心愛來相送，心頭如蔥蔥。電鈴聲聲悽慘，叫醒一場夢。毋是我故意共你放，因為我有真大希望，所以來分西東。",
          "beh lai5 li7-khui sim-ai3 e5 lang5, bak8-khou chiam7-chiam7 ang5. khoann3 tioh8 sim-ai3 lai5 sio-sang3, sim-thau5 ju5-chhang2-chhang2. tian7-leng5 siann-siann chhi-chham2, kio3-chhinn2 chit8 tiunn5 bang7. m7 si7 goa2 kou3-i3 ka7 li2 pang3, in-ui7 goa2 u7 chin toa7 hi-bong7, sou2-i2 lai5 hun sai tong."
        ]
      ],
      "篇名": "月台癡情人"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "今夜又是月光暝，天星伴月好景緻。來到初戀的海邊，見景傷情珠淚滴。相思啊！相思，害阮三頓毋知啥滋味。相思啊！相思，害阮半暝睏也睏未去。阮的情阮的愛已經全部獻予你，心愛的你若有聽見，趕緊轉來我身邊。",
          "kim-ia7 iu7 si7 goeh8-kng-me5, thinn-chhinn phoann7-goeh8 ho2 keng2-ti3. lai5 kau3 chhou-loan5 e5 hai2-pinn, kinn3 keng2 siong-cheng5 chu-lui7 tih. siunn-si ah! siunn-si, hai7 goan2 sann tun3 m7 chai siann2 chu-bi7. siunn-si ah! siunn-si, hai7 goan2 poann3-mi5 khun3 ia7 khun3 be7 khi3. goan2 e5 cheng5 goan2 e5 ai3 i2-keng choan5-pou7 hian3 hou7 li2, sim-ai3--e5 li2 na7 u7 thiann-kinn3, koann2-kin2 tng2 lai5 goa2 sin-pinn."
        ],
        [
          "今夜又是月光暝，天星伴月好景緻。來到初戀的海邊，見景傷情珠淚滴。相思啊！相思，害阮三頓毋知啥滋味。相思啊！相思，害阮半暝睏也睏未去。阮的情阮的愛已經全部獻予你，心愛的你若有聽見，趕緊轉來我身邊。",
          "kim-ia7 iu7 si7 goeh8-kng-me5, thinn-chhinn phoann7-goeh8 ho2 keng2-ti3. lai5 kau3 chhou-loan5 e5 hai2-pinn, kinn3 keng2 siong-cheng5 chu-lui7 tih. siunn-si ah! siunn-si, hai7 goan2 sann tun3 m7 chai siann2 chu-bi7. siunn-si ah! siunn-si, hai7 goan2 poann3-mi5 khun3 ia7 khun3 be7 khi3. goan2 e5 cheng5 goan2 e5 ai3 i2-keng choan5-pou7 hian3 hou7 li2, sim-ai3--e5 li2 na7 u7 thiann-kinn3, koann2-kin2 tng2 lai5 goa2 sin-pinn."
        ],
        [
          "相思啊！相思，害阮三頓毋知啥滋味。相思啊！相思，害阮半暝睏也睏未去。阮的情阮的愛已經全部獻予你，心愛的你若有聽見，趕緊轉來我身邊。",
          "siunn-si ah! siunn-si, hai7 goan2 sann tun3 m7 chai siann2 chu-bi7. siunn-si ah! siunn-si, hai7 goan2 poann3-mi5 khun3 ia7 khun3 be7 khi3. goan2 e5 cheng5 goan2 e5 ai3 i2-keng choan5-pou7 hian3 hou7 li2, sim-ai3--e5 li2 na7 u7 thiann-kinn3, koann2-kin2 tng2 lai5 goa2 sin-pinn."
        ]
      ],
      "篇名": "月夜相思曲"
    },
    {
      "作者": "周添旺",
      "出版年": "0",
      "文類": "流行歌",
      "書寫系統": "漢字",
      "段": [
        [
          "月色照在三線路，風吹微微，等待的人那袂來，心內真可疑，想袂出彼个人，啊！怨嘆月暝。",
          "goeh8-sek chiau3 chai7 sam-soann3-lou7, hong-chhoe bi5-bi5, tan2-thai7 e5 lang5 na2 boe7 lai5, sim-lai7 chin kho2-gi5, siunn7 boe7 chhut hit e5 lang5, ah! oan3-than3 goeh8-me5."
        ],
        [
          "敢是註定無緣份，所愛的伊因何予阮放袂離，夢中來相見，斷腸詩唱袂離，啊！憂愁月暝。",
          "kann2 si7 chu3-tiann7 bo5 ian5-hun7, sou2 ai3--e5 i in-ho5 hou7 gun2 pang3 be7 li7, bang7-tiong lai5 sio-kian3, toan7-tiong5-si chhiunn3 be7 li7, ah! iu-chhiu5 goeh8-me5."
        ],
        [
          "更深無伴獨相思，秋蟬哀啼，月光所照的樹影加添阮傷悲，心頭痠目屎滴，啊！無聊月暝。",
          "kinn-chhim bo5 poann7 tok8 siunn-si, chhiu sian5 ai thi5, goeh8-kng sou2 chio3 e5 chhiu7-iann2 ke-thinn goan2 siong-pi, sim thau5 sng bak8-sai2 tih, ah! bo5-liau5 goeh8-me5."
        ]
      ],
      "篇名": "月夜愁"
    },
    {
      "作者": "無",
      "出版年": "1958",
      "文類": "流行歌",
      "書寫系統": "漢字",
      "段": [
        [
          "月色光光照紗窗，思念舊情目箍紅，想彼時情意重，無疑花蕊離花叢，良宵怨嘆為君伊一人。",
          "goeh8-sek kng-kng chio3 se-thang, su-liam7 ku7-cheng5 bak8-khou ang5, siunn7 hit-si5 cheng5-i3 tang7, bo5-gi5 hoe-lui2 li7 hoe-chang5, liong5-siau oan3-than3 ui7 kun i chit8 lang5."
        ],
        [
          "月色光光照花枝，見景傷情想彼時，君有情阮有意，無疑今日拆分離，孤單冷淡吟出斷腸詩。",
          "goeh8-sek kng-kng chio3 hoe-ki, kinn3 keng2 siong-cheng5 siunn7 hit-si5, kun u7 cheng5 goan2 iu2-i3, bo5-gi5 kim-jit8 thiah hun-li7, kou-toann leng2-tam7 gim5 chhut toan7-tiong5-si."
        ],
        [
          "月色光光斜落西，怨嘆青春不再來，孤單入空房內，紅顏薄命天安排，光陰快過又是空悲哀。",
          "goeh8-sek kng-kng chhia5 loh8 sai, oan3-than3 chheng-chhun put chai3 lai5, kou-toann jip8 khang-pang5 lai7, hong5-gan5 pok8-beng7 thinn an-pai5, kong-im khoai3 ke3 iu7 si7 khang pi-ai."
        ]
      ],
      "篇名": "月夜嘆"
    },
    {
      "作者": "李克明",
      "出版年": "0",
      "文類": "流行歌",
      "書寫系統": "漢字",
      "段": [
        [
          "月娘伊的心肝，為按怎寂寞無伴，無奈啊一聲一聲目屎滴，窗外一隻鳥仔，為著伴，哭甲無聲，感情啊一段一段遮著月。",
          "goeh8-niu5 i e5 sim-koann, ui7 an2-choann2 chek8-bok8 bo5 phoann7, bo5-nai7 ah chit8 siann chit8 siann bak8-sai2 tih, chhong-goa7 chit8 chiah chiau2-a2, ui7 tioh8 phoann7, khau3 kah bo5 siann, kam2-cheng5 ah8 chit8 toann7 chit8 toann7 jia tioh8 goeh8."
        ],
        [
          "心肝一寸一寸為你疼，艱苦一重一重親像山，阮的心情親像月娘的心肝，為愛犧牲未收煞。心肝一寸一寸為你疼，艱苦一重一重親像山。",
          "sim-koann chit8 chhun3 chit8 chhun3 ui7 li2 thiann3, kan-khou2 chit8 teng5 chit8 teng5 chhin-chhiunn7 soann, goan2 e5 sim-cheng5 chhin-chhiunn7 goeh8-niu5 e5 sim-koann, ui7 ai3 hi-seng be7 siu-soah. sim-koann chit8 chhun3 chit8 chhun3 ui7 li2 thiann3, kan-khou2 chit8 teng5 chit8 teng5 chhin-chhiunn7 soann."
        ],
        [
          "海水會凋，傷心目屎流未煞，月娘的心孤鳥命，有啥人疼？",
          "hai2-chui2 e7 ta, siong-sim bak8-sai2 lau5 boe7 soah, goeh8-niu5 e5 sim kou-chiau2 mia7, u7 siann2-lang5 thiann3?"
        ]
      ],
      "篇名": "月娘的心肝"
    },
    {
      "作者": "熊天益",
      "出版年": "0",
      "文類": "流行歌",
      "書寫系統": "漢字",
      "段": [
        [
          "啊！月娘，予我拜託，這解請你愛照顧，即爾坎坷的人向望的愛，毋通閣再予我吞落悲傷的目屎，是伊，是伊溫柔我的心。是啥物予我堅持，孤單等甲這當時，耽誤熱情青春的花期。當我毋願閣做夢，吞落悲傷的目屎，",
          "ah! goeh8-niu5, hou7 goa2 pai3-thok, chit pai2 chhiann2 li2 ai3 chiau3-kou3, chiah-nih kham2-khiat e5 lang5 ng3-bang7 e5 ai3, m7 thang koh-chai3 hou7 goa2 thun loh8 pi-siong e5 bak8-sai2, si7 i, si7 i un-jiu5 goa2 e5 sim. si7 siann2-mih8 hou7 goa2 kian-chhi5, kou-toann tan2 kah chit tong si5, tam-gou7 jiat8-cheng5 chheng-chhun e5 hoe-ki5. tong3 goa2 m7 goan7 koh cho3-bang7, thun loh8 pi-siong e5 bak8-sai2,"
        ],
        [
          "是伊，是伊溫柔我的心，是伊踮阮身邊，毋管啥人怎樣看，伴阮流浪的人向前行。是伊踮心內知影我會驚，猶原疼惜無奈的我，若是會當知影我的夢，請你一定就愛保佑伊的人。",
          "si7 i, si7 i un-jiu5 goa2 e5 sim, si7 i tiam3 gun2 sin-pinn, m7 kong2 siann2-lang5 chainn2-iunn7 khoann3, phoann7 goan2 liu5-long7 e5 lang5 hiong3-cheng5 kiann5. si7 i tiam3 sim-lai7 chai-iann2 goa2 e7 kiann, iu5-oan5 thiann3-sioh bo5 nai7 e5 goa2, na7 si7 e7 tang3 chai-iann2 goa2 e5 bang7, chhiann2 li2 it-teng7 chiu7 ai3 po2-iu7 i e5 lang5."
        ],
        [
          "總是有情人會當體會，歌聲漏洩的心意，你看今夜兩人的月當圓，毋通閣再予我吞落悲傷的目屎，是伊，是伊溫柔我的心，是伊踮阮身邊，毋管啥人怎樣看，伴阮這款流浪的性命，是伊阮心內知影我會驚，猶原疼惜無奈的我，若是會當知影我的夢，請你一定就愛保佑伊的人。",
          "chong2-si7 u7-cheng5 lang5 e7 tang3 the2-hoe7, koa-siann lau7-siap8 e5 sim-i3, li2 khoann3 kim-ia7 in nng7 lang5 e5 geh8 tng inn5, m7 thang koh chai3 hou7 goa2 thun loh8 pi-siong e5 bak8-sai2, si7 i, si7 i un-jiu5 goa2 e5 sim, si7 i tiam3 gun2 sin-pinn, m7 koan2 siann2-lang5 chainn2-iunn7 khoann3, phoann7 goan2 chit khoan2 liu5-long7 e5 sinn3-mia7, si7 i gun2 sim-lai7 chai-iann2 goa2 e7 kiann, iu5-oan5 thiann3-sioh bo5 nai7 e5 goa2, na7 si7 e7 tang3 chai-iann2 goa2 e5 bang7, chhiann2 li2 it-teng7 chiu7 ai3 po2-iu7 i e5 lang5"
        ]
      ],
      "篇名": "月娘啊！聽我講"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "月娘引阮想起過去雙人的戀夢，夜夜來安慰阮為愛受苦的悲情，阮的人阮的希望全部交待你一人，那通放阮戇戇等。",
          "goeh8-niu5 in2 goan2 siunn7-khi2 koe3-khi3 siang-lang5 e5 loan5-bang7, ia7-ia7 lai5 an-ui3 gun2 ui7 ai3 siu7-khou2 e5 pi-chiann5, goan2 e5 lang5 gun2 e5 hi-bong7 choan5-pou7 kau-tai3 li2 chit8 lang5, na2 thang pang3 goan2 gong7-gong7 tan2."
        ],
        [
          "月娘親像瞭解阮流目屎的心情，憺憺會來聽阮講出心內的憂悶，阮的人阮的青春全部交待你一人，愛情的美夢上驚最後變成空，放阮孤孤單單寂寞踮佇月娘照著的所在。啥人看的出來阮的心悲哀，放阮孤孤單單寂寞踮佇月娘照著的所在。啊！啥人看的出來阮期待你早日倒轉來。",
          "goeh8-niu5 chhin-chhiunn7 liau2-kai2 goan2 lau5 bak8-sai2 e5 sim-cheng5, tiam7-tiam7 e7 lai5 thiann goan2 kong2 chhut sim-lai7 e5 iu-bun7, goan2 e5 lang5 gun2 e5 chheng-chhun choan5-pou7 kau-tai3 li2 chit8 lang5, ai3-cheng5 e5 bi2-bang7 siong7 kiann choe3-au7 pinn3-chiann5 khang, pang3 goan2 kou-kou toann-toann chek8-bok8 tiam3 ti7 goeh8-niu5 chio3 tioh8 e5 sou2-chai7. siann2-lang5 khoann3 e7 chhut lai5 goan2 e5 sim pi-ai, pang3 goan2 kou-kou toann-toann chek8-bok8 tiam3 ti7 goeh8-niu5 chio3 tioh8 e5 sou2-chai7. ah! siann2-lang5 khoann3 e7 chhut lai5 goan2 ki5-thai7 li2 cha2-jit8 to3-tng2 lai5."
        ],
        [
          "月娘引阮想起過去雙人的戀夢，夜夜來安慰阮為愛受苦的悲情，阮的人阮的希望全部交待你一人，那通放阮戇戇等。",
          "goeh8-niu5 in2 goan2 siunn7-khi2 koe3-khi3 siang-lang5 e5 loan5-bang7, ia7-ia7 lai5 an-ui3 gun2 ui7 ai3 siu7-khou2 e5 pi-chiann5, goan2 e5 lang5 gun2 e5 hi-bong7 choan5-pou7 kau-tai3 li2 chit8 lang5, na2 thang pang3 goan2 gong7-gong7 tan2."
        ],
        [
          "月娘親像瞭解阮流目屎的心情，憺憺會來聽阮講出心內的憂悶，阮的人阮的青春全部交待你一人，愛情的美夢上驚最後變成空，放阮孤孤單單寂寞踮佇月娘照著的所在。啥人看的出來阮的心悲哀，放阮孤孤單單寂寞踮佇月娘照著的所在。啊！啥人看的出來阮期待你早日倒轉來。",
          "goeh8-niu5 chhin-chhiunn7 liau2-kai2 goan2 lau5 bak8-sai2 e5 sim-cheng5, tiam7-tiam7 e7 lai5 thiann goan2 kong2 chhut sim-lai7 e5 iu-bun7, goan2 e5 lang5 gun2 e5 chheng-chhun choan5-pou7 kau-tai3 li2 chit8 lang5, ai3-cheng5 e5 bi2-bang7 siong7 kiann choe3-au7 pinn3-chiann5 khang, pang3 goan2 kou-kou toann-toann chek8-bok8 tiam3 ti7 goeh8-niu5 chio3 tioh8 e5 sou2-chai7. siann2-lang5 khoann3 e7 chhut lai5 goan2 e5 sim pi-ai, pang3 goan2 kou-kou toann-toann chek8-bok8 tiam3 ti7 goeh8-niu5 chio3 tioh8 e5 sou2-chai7. ah! siann2-lang5 khoann3 e7 chhut lai5 goan2 ki5-thai7 li2 cha2-jit8 to3-tng2 lai5."
        ],
        [
          "放阮孤孤單單寂寞踮佇月娘照著的所在。啥人看的出來阮的心悲哀，放阮孤孤單單寂寞踮佇月娘照著的所在。啊！啥人看的出來阮期待你早日倒轉來。",
          "pang3 goan2 kou-kou toann-toann chek8-bok8 tiam3 ti7 goeh8-niu5 chio3 tioh8 e5 sou2-chai7. siann2-lang5 khoann3 e7 chhut lai5 goan2 e5 sim pi-ai, pang3 goan2 kou-kou toann-toann chek8-bok8 tiam3 ti7 goeh8-niu5 chio3 tioh8 e5 sou2-chai7. ah! siann2-lang5 khoann3 e7 chhut lai5 goan2 ki5-thai7 li2 cha2-jit8 to3-tng2 lai5."
        ]
      ],
      "篇名": "月娘照著的所在"
    },
    {
      "作者": "吳晉淮",
      "出版年": "0",
      "文類": "流行歌",
      "書寫系統": "漢字",
      "段": [
        [
          "春去秋來又一年，予阮想著心傷悲，舉頭看見天頂星，月娘猶原半爿圓。遙遠故鄉幾千里，離開父母數十年，啊！天星閃熾半爿圓。",
          "chhun khi3 chhiu lai5 iu7 chit8 ni5, hou7 gun2 siunn7 tioh8 sim siong-pi, giah8 thau5 khoann3-kinn3 thinn-teng2 chhinn, goeh8-niu5 iu5-oan5 poann3-peng5 inn5. iau5-oan2 kou3-hiong kui2 chheng li2, li7-khui pe7-bu2 sou3 chap8 ni5, ah! thinn-chhinn siam2-sih poann3-peng5 inn5."
        ],
        [
          "聽見窗外雀鳥啼，聲聲句句佇耳邊，引阮想起彼當時，難分難離的伴侶。雖然離開你的身邊，愛伊的心永難移，啊！天星閃熾半爿。",
          "thiann-kinn3 chhong-goa7 chhiok-chiau2 thi5, siann-siann ku3-ku3 ti7 hinn7-pinn, in2 goan2 siunn7-khi2 hit tong-si5, lan7-hun-lan5-li5 e5 phoann7-li2. sui-jian5 li7-khui li2 e5 sin-pinn, ai3 i e5 sim eng2 lan5 i5, ah! thinn-chhinn siam2-sih poann3-peng5."
        ],
        [
          "愈想心內愈稀微，只有怨嘆阮自己，情緒予阮無安定，叫阮怎樣倒轉去。忍耐一切酸苦味，等待他日再團圓，啊！天星閃熾半爿。",
          "lu2 siunn7 sim-lai7 lu2 hi-bi5, chi2-u7 oan3-than3 goan2 chu7-ki2, cheng5-su7 hou7 gun2 bo5 an-teng7, kio3 goan2 chainn2-iunn7 to3-tng2 khi3. jim2-nai7 it-chhe3 sng khou2 bi7, tan2-thai7 thann-jit8 chai3 thoan5-oan5, ah! thinn-chhinn siam2-sih poann3-peng5."
        ]
      ],
      "篇名": "月娘半爿圓"
    },
    {
      "作者": "葉佳修",
      "出版年": "0",
      "文類": "流行歌",
      "書寫系統": "漢字",
      "段": [
        [
          "鬥陣彼時甜蜜可比牛郎佮織女，無疑你來離開，親像嫦娥飛上天。思念珠淚點點化做茫茫湘江水，心愛的你佇天邊，敢知阮有偌想你。",
          "tau3-tin7 hit si5 tinn-bit8 kho2-pi2 gu5-long5 kah chit-li2, bo5-gi5 li2 lai5 li7-khui, chhin-chhiunn7 Siong5-ngou5 poe chiunn7-thinn. su-liam7 chu-lui7 tiam2-tiam2 hoa3-cho3 bong5-bong5 Siong-kang-chui2, sim-ai3--e5 li2 ti7 thinn-pinn, kam2 chai goan2 u7 joa7 siunn7 li2."
        ],
        [
          "月娘島上的月光暝猶原即爾媠，可惜身邊無你通相隨，將阮滿腹內的情絲，拜託予向天的水杉箭，希望你有時陣也會來想起，月娘島有我底等你。",
          "goeh8-niu5 to2-siong7 e5 goeh8-kng me5 iu5-oan5 chiah ni2 sui2, kho2-sioh sin-pinn bo5 li2 thang sio-sui5, chiong goan2 moa2 pak-lai7 e5 cheng5-si, pai3-thok hou7 hiong3 thinn e5 chui2 sam chinn3, hi-bong7 li2 u7 si5-chun7 ia7 e7 lai5 siunn7-khi2, goeh8-niu5 to2 u7 goa2 teh tan2 li2."
        ],
        [
          "鬥陣彼時甜蜜可比牛郎佮織女，無疑你來離開，親像嫦娥飛上天。思念珠淚點點化做茫茫湘江水，心愛的你佇天邊，敢知阮有偌想你。",
          "tau3-tin7 hit si5 tinn-bit8 kho2-pi2 gu5-long5 kah chit-li2, bo5-gi5 li2 lai5 li7-khui, chhin-chhiunn7 Siong5-ngou5 poe chiunn7-thinn. su-liam7 chu-lui7 tiam2-tiam2 hoa3-cho3 bong5-bong5 Siong-kang-chui2, sim-ai3--e5 li2 ti7 thinn-pinn, kam2 chai goan2 u7 joa7 siunn7 li2."
        ],
        [
          "月娘島上的月光暝猶原即爾媠，可惜身邊無你通相隨，將阮滿腹內的情絲，拜託予向天的水杉箭，希望你有時陣也會來想起，月娘島有我底等你。",
          "goeh8-niu5 to2-siong7 e5 goeh8-kng me5 iu5-oan5 chiah ni2 sui2, kho2-sioh sin-pinn bo5 li2 thang sio-sui5, chiong goan2 moa2 pak-lai7 e5 cheng5-si, pai3-thok hou7 hiong3 thinn e5 chui2 sam chinn3, hi-bong7 li2 u7 si5-chun7 ia7 e7 lai5 siunn7-khi2, goeh8-niu5 to2 u7 goa2 teh tan2 li2."
        ],
        [
          "月娘島上的月光暝猶原即爾媠，可惜身邊無你通相隨，將阮滿腹內的情絲，拜託予向天的水杉箭，希望你有時陣也會來想起，月娘島有我底等你。",
          "goeh8-niu5 to2-siong7 e5 goeh8-kng me5 iu5-oan5 chiah ni2 sui2, kho2-sioh sin-pinn bo5 li2 thang sio-sui5, chiong goan2 moa2 pak-lai7 e5 cheng5-si, pai3-thok hou7 hiong3 thinn e5 chui2 sam chinn3, hi-bong7 li2 u7 si5-chun7 ia7 e7 lai5 siunn7-khi2, goeh8-niu5 to2 u7 goa2 teh tan2 li2."
        ]
      ],
      "篇名": "月娘島有我底等你"
    }
  ]
}
