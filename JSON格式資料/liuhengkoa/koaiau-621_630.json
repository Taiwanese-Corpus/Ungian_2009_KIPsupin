{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一个人惦惦來離開了故鄉，暗自傷悲，到底是為著啥代誌，滴滴情淚是為著啥人來流起。孤單的心是失戀的滋味，相信你這款愛情，有啥人會當來接受？怨嘆我自己太癡情，想你想你，阮心內感覺真稀微。愛你愛你，予阮偌爾的無奈。思念你的心情，思念你的心情，世間那有這款的愛情。",
          "chit8 e5 lang5 tiam7-tiam7 lai5 li7-khui liau2 kou3-hiong, am3-chu7 siong-pi, tau3-te2 si7 ui7 tioh8 siann2 tai7-chi3, tih-tih cheng5-lui7 si7 ui7 tioh8 siann2-lang5 lai5 lau5 khi2. kou-toann e5 sim si7 sit-loan5 e5 chu-bi7, siong-sin3 li2 chit khoan2 ai3-cheng5, u7 siann2-lang5 e7 tang3 lai5 chiap-siu7? oan3-than3 goa2 chu7-ki2 thai3 chhi-cheng5, siunn7 li2 siunn7 li2, gun2 sim-lai7 kam2-kak chin hi-bi5. ai3 li2 ai3 li2, hou7 gun2 loa7-nih e5 bo5-nai7. su-liam7 li2 e5 sim-cheng5, su-liam7 li2 e5 sim-cheng5, se3-kan na2 u7 chit khoan2 e5 ai3-cheng5."
        ],
        [
          "一个人惦惦來離開了故鄉，暗自傷悲，到底是為著啥代誌，滴滴情淚是為著啥人來流起。孤單的心是失戀的滋味，相信你這款愛情，有啥人會當來接受？怨嘆我自己太癡情，想你想你，阮心內感覺真稀微。愛你愛你，予阮偌爾的無奈。思念你的心情，思念你的心情，世間那有這款的愛情。思念你的心情，思念你的心情，世間那有這款的愛情。",
          "chit8 e5 lang5 tiam7-tiam7 lai5 li7-khui liau2 kou3-hiong, am3-chu7 siong-pi, tau3-te2 si7 ui7 tioh8 siann2 tai7-chi3, tih-tih cheng5-lui7 si7 ui7 tioh8 siann2-lang5 lai5 lau5 khi2. kou-toann e5 sim si7 sit-loan5 e5 chu-bi7, siong-sin3 li2 chit khoan2 ai3-cheng5, u7 siann2-lang5 e7 tang3 lai5 chiap-siu7? oan3-than3 goa2 chu7-ki2 thai3 chhi-cheng5, siunn7 li2 siunn7 li2, gun2 sim-lai7 kam2-kak chin hi-bi5. ai3 li2 ai3 li2, hou7 gun2 loa7-nih e5 bo5-nai7. su-liam7 li2 e5 sim-cheng5, su-liam7 li2 e5 sim-cheng5, se3-kan na2 u7 chit khoan2 e5 ai3-cheng5. su-liam7 li2 e5 sim-cheng5, su-liam7 li2 e5 sim-cheng5, se3-kan na2 u7 chit khoan2 e5 ai3-cheng5."
        ],
        [
          "想你想你，阮心內感覺真稀微。愛你愛你，予阮偌爾的無奈。思念你的心情，思念你的心情，世間那有這款的愛情。想你想你，阮心內感覺真稀微。愛你愛你，予阮偌爾的無奈。思念你的心情，思念你的心情，世間那有這款的愛情。",
          "siunn7 li2 siunn7 li2, gun2 sim-lai7 kam2-kak chin hi-bi5. ai3 li2 ai3 li2, hou7 gun2 loa7-nih e5 bo5-nai7. su-liam7 li2 e5 sim-cheng5, su-liam7 li2 e5 sim-cheng5, se3-kan na2 u7 chit khoan2 e5 ai3-cheng5. siunn7 li2 siunn7 li2, gun2 sim-lai7 kam2-kak chin hi-bi5. ai3 li2 ai3 li2, hou7 gun2 loa7-nih e5 bo5-nai7. su-liam7 li2 e5 sim-cheng5, su-liam7 li2 e5 sim-cheng5, se3-kan na2 u7 chit khoan2 e5 ai3-cheng5."
        ]
      ],
      "篇名": "思念你的心情"
    },
    {
      "作者": "周添旺/楊三郎",
      "出版年": "1954",
      "文類": "流行歌",
      "書寫系統": "漢字",
      "段": [
        [
          "我騎水牛你來飼鵝，山頂食草溪邊趖，談情說愛好七桃，為何失戀心糟糟？可愛的故鄉可愛的山河，今日離開千里遠，啊！何時再相會，啊！何時再相會。",
          "goa2 khia5 chui2-gu5 li2 lai5 chhi7 gia5, soann-teng2 chiah8 chhau2 khoe-pinn so, tam5-cheng5-soeh-ai3 ho2 thit-tho5, ui7-ho5 sit-loan5 sim-cho-cho? kho2-ai3 e5 kou3-hiong kho2-ai3 e5 san-ho5, kim-jit8 li7-khui chheng li2 hng7, ah! ho5-si5 chai3 siong-hoe7, ah! ho5-si5 chai3 siong-hoe7."
        ],
        [
          "我來播田你來擔秧，秞仔播落心頭痠，春去秋來日頭長，為何愛情來拋荒？可愛的故鄉可愛的田園，今日離開千里遠，啊！何時再相會，啊！何時再相會。",
          "goa2 lai5 pou3-chhan5 li2 lai5 tann-ng, tiu7-a2 pou3 loh8 sim-thau5 sng, chhun khi3 chhiu lai5 jit8-thau5 tng5, ui7-ho5 ai3-cheng5 lai5 pha-hng? kho2-ai3 e5 kou3-hiong kho2-ai3 e5 chhan5-hng5, kim-jit8 li7-khui chheng li2 hng7, ah! ho5-si5 chai3 siong-hoe7, ah! ho5-si5 chai3 siong-hoe7."
        ]
      ],
      "篇名": "思念故鄉(戰火燒馬來)"
    },
    {
      "作者": "張勇強",
      "出版年": "0",
      "文類": "流行歌",
      "書寫系統": "漢字",
      "段": [
        [
          "黃昏日頭無元氣，照著傷心的城市，月娘也攏無看見，敢是不忍心看阮的心碎？落箬慢慢底落啊！聲聲刺阮的心肝。",
          "hong5-hun jit8-thau5 bo5 goan5-khi3, chio3 tioh8 siong-sim e5 siann5-chhi7, goeh8-niu5 ia7 long2 bo5 khoann3-kinn3, kam2 si7 put jim2-sim khoann3 goan2 e5 sim chhui3? lak-hioh8 ban7-ban7 teh lak--ah! siann-siann chhi3 goan2 e5 sim-koann."
        ],
        [
          "秋風輕輕底唱著思念的歌詩，你敢有聽見，啊！天啊那會即爾無情，意外害你來行出阮性命，將咱的美夢一一來拆散。淚已經凋，欲哭無聲，孤單腳步一步一步踏著咱行過的路。",
          "chhiu-hong khin-khin teh chhiunn3 tioh8 su-liam7 e5 koa-si, li2 kam2 u7 thiann-kinn3, ah! thinn-ah na2 e7 chiah-nih bo5-cheng5, i3-goa7 hai7 li2 lai5 kiann5 chhut goan2 sinn3-mia7, chiong lan2 e5 bi2-bang7 it-it lai5 thiah-soann3. lui7 i2-keng ta, beh khau3 bo5 siann, kou-toann kha-pou7 chit8 pou7 chit8 pou7 tah8 tioh8 lan2 kiann5--koe3 e5 lou7."
        ],
        [
          "毋管時間怎樣底過，千年抑萬年，猶原思念你。",
          "m7 kong2 si5-kan chainn2-iunn7 teh koe3, chhian ni5 iah8 ban7 ni5, iu5-goan5 su-liam7 li2."
        ]
      ],
      "篇名": "思念你的歌"
    },
    {
      "作者": "黃淑英",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一个人窗仔裡，看茲雨水落規暝，想過來，想過去，想著心頭會亂，毋知影天頂星到底欲去佗位覕。夜茫茫，冷風來做伴，一个人房間裡，看著攏是你形影。",
          "chit8 e5 lang5 thang-a2--nih8, khoann3 che hou7-chui2 loh8 kui-me5, siunn7 koe3 lai5, siunn7 koe3 khi3, siunn7 tioh8 sim-thau5 e7 loan7, m7 chai-iann2 thinn-teng2 chhinn tau3-te2 beh khi3 to2-ui7 bih. ia7 bong5-bong5, leng2-hong lai5 cho3-phoann7, chit8 e5 lang5 pang5-keng--nih8, khoann3 tioh8 long2 si7 li2 heng5-iann2."
        ],
        [
          "行過來，行過去，行甲腳步沉重，毋知影天邊月，敢是尋你講相思。心空空，啥人會當做伴，為啥物思思念念心內攏是你，為你每日過甲無心無情。",
          "kiann5 koe3 lai5, kiann5 koe3 khi3, kiann5 kah kha-pou7 tim5-tang7, m7 chai-iann2 thinn-pinn goeh8, kann2 si7 chhoe7 li2 kong2 siunn-si. sim khang-khang, siann2-lang5 e7 tang3 cho3-phoann7, ui7 siann2-mih8 su-su-liam7-liam7 sim-lai7 long2 si7 li2, ui7 li2 mui2-jit8 koe3 kah bo5 sim bo5 chiann5."
        ],
        [
          "為啥物思思念念無人夢中佮阮來相見，無人問無人關心的暝。為啥物思思念念心內攏是你，為你每日過甲無滋無味過甲冷清清。為啥物思思念念永遠袂當到你的身邊，無人問無人排解的相思。等待你，過著一日一暝。",
          "ui7 siann2-mih8 su-su-liam7-liam7 bo5 lang5 bang7-tiong kah goan2 lai5 sio-kian3, bo5 lang5 mng7 bo5 lang5 koan-sim e5 mi5. ui7 siann2-mih8 su-su-liam7-liam7 sim-lai7 long2 si7 li2, ui7 li2 mui2-jit8 koe3 kah bo5 chu bo5 bi7 koe3 kah leng2-chheng-chheng. ui7 siann2-mih8 su-su-liam7-liam7 eng2-oan2 boe7 tang3 kau3 li2 e5 sin-pinn, bo5 lang5 mng7 bo5 lang5 pai5-kai2 e5 siunn-si. tan2-thai7 li2, koe3 tioh8 chit8 jit8 chit8 me5."
        ]
      ],
      "篇名": "思思念念"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "看見著彼爿山崙，故鄉鳥隻飛過來，若親像彼个姑娘，叫我較緊回轉去。忍未椆熱情珠淚，滴落異鄉的河邊，初戀的綿綿情意，引我來思念彼時，故鄉心愛的彼个人。",
          "khoann3-kinn3 tioh8 hit peng5 soann-lun7, kou3-hiong chiau2-chiah poe--koe3-lai5, na7 chhin-chhiunn7 hit e5 kou-niu5, kio3 goa2 khah kin2 hoe5 tng2--khi3. lun2 be7 tiau5 jiat8-cheng5 chu-lui7, tih loh8 i7-hiong e5 ho5-pinn, chhou-loan5 e5 mi5-mi5 cheng5-i3, in2 goa2 lai5 su-liam7 hit-si5, kou3-hiong sim-ai3 e5 hit e5 lang5."
        ],
        [
          "看見著遙遠彼爿，情侶坐佇草埔邊，怎親像孤單一个，踮佇他鄉心稀微，忍未椆滿腹憂悶，孤鳥伴我無聊時，一時來茫茫想起，等何時即會相會，故鄉心愛的彼个人。",
          "khoann3-kinn3 tioh8 iau5-oan2 hit peng5, cheng5-lu7 che7 ti7 chhau2-pou-pinn, choann2 chhin-chhiunn7 kou-toann chit8 e5, tiam3 ti7 thann-hiong sim hi-bi5, lun2 be7 tiau5 moa2-pak iu-bun7, kou-chiau2 phoann7 goa2 bo5-liau5-si5, chit8-si5 lai5 bang5-bang5 siunn7-khi2, tan2 ho5-si5 chiah e7 siong-hoe7, kou3-hiong sim-ai3 e5 hit e5 lang5."
        ],
        [
          "看見著彼爿山崙，故鄉鳥隻飛過來，若親像彼个姑娘，叫我較緊回轉去。忍未椆熱情珠淚，滴落異鄉的河邊，初戀的綿綿情意，引我來思念彼時，故鄉心愛的彼个人。",
          "khoann3-kinn3 tioh8 hit peng5 soann-lun7, kou3-hiong chiau2-chiah poe--koe3-lai5, na7 chhin-chhiunn7 hit e5 kou-niu5, kio3 goa2 khah kin2 hoe5 tng2--khi3. lun2 be7 tiau5 jiat8-cheng5 chu-lui7, tih loh8 i7-hiong e5 ho5-pinn, chhou-loan5 e5 mi5-mi5 cheng5-i3, in2 goa2 lai5 su-liam7 hit-si5, kou3-hiong sim-ai3 e5 hit e5 lang5."
        ]
      ],
      "篇名": "思念故鄉的情人"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "秋箬落地啊！思呀思想起，深深感慨你無義，放阮孤單寂寞暝。夜雨思情心稀微。也毋是女性無志氣，阮心肝親像月娘半爿圓，茫霧路燈光線暗淡無元氣，只有片片的秋箬了解阮的情意。",
          "chhiu hioh8 loh8-te7 ah! su-ia su-siong2-khi2, chhim-chhim kam2-khai3 li2 bo5 gi7, pang3 goan2 kou-toann chek8-bok8-mi5. ia7-hou7 su-cheng5 sim hi-bi5. ia7 m7 si7 li2-seng3 bo5 chi3-khi3, goan2 sim-koann chhin-chhiunn7 goeh8-niu5 poann3-peng5 inn5, bong5-bu7 lou7-teng kng-soann3 am3-tam7 bo5 goan5-khi3, chi2-u7 phinn3-phinn3 e5 chhiu hioh8 liau2-kai2 goan2 e5 cheng5-i3."
        ],
        [
          "秋箬落地啊！思呀思想起，深深感慨你無義，放阮孤單寂寞暝。夜雨思情心稀微。也毋是女性無志氣，阮心肝親像月娘半爿圓，茫霧路燈光線暗淡無元氣，只有片片的秋箬了解阮的情意。",
          "chhiu hioh8 loh8-te7 ah! su-ia su-siong2-khi2, chhim-chhim kam2-khai3 li2 bo5 gi7, pang3 goan2 kou-toann chek8-bok8-mi5. ia7-hou7 su-cheng5 sim hi-bi5. ia7 m7 si7 li2-seng3 bo5 chi3-khi3, goan2 sim-koann chhin-chhiunn7 goeh8-niu5 poann3-peng5 inn5, bong5-bu7 lou7-teng kng-soann3 am3-tam7 bo5 goan5-khi3, chi2-u7 phinn3-phinn3 e5 chhiu hioh8 liau2-kai2 goan2 e5 cheng5-i3."
        ],
        [
          "也毋是女性無志氣，阮心肝親像月娘半爿圓，茫霧路燈光線暗淡無元氣，只有片片的秋箬了解阮的情意。",
          "ia7 m7 si7 li2-seng3 bo5 chi3-khi3, goan2 sim-koann chhin-chhiunn7 goeh8-niu5 poann3-peng5 inn5, bong5-bu7 lou7-teng kng-soann3 am3-tam7 bo5 goan5-khi3, chi2-u7 phinn3-phinn3 e5 chhiu hioh8 liau2-kai2 goan2 e5 cheng5-i3."
        ]
      ],
      "篇名": "思啊思想起"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "思啊雙枝，甘蔗好食啊！雙頭甜，大某若毋生啊！伊都娶細姨噯唷喂，毋是嫌某較卻勢噯唷喂，噯唷逐家來吞忍啊！求囝兒噯唷喂。",
          "su-a siong-ki, kam-chia3 ho2 chiah8 ah! siang-thau5 tinn, toa7-bou2 na7 m7 senn--ah! i-to chhoa7 se3-i5 ai-ioh8-oeh, m7 si7 hiam5 bou2 khah khiok-se3 ai-ioh8-oeh, ai-io3 tak8-ke lai5 thun-lun2 ah! kiu5 kiann2-ji5 ai-ioh8-oeh."
        ],
        [
          "思啊雙枝，日頭出來啊！滿天紅，枋寮哪過去啊！哩都是楓港噯唷喂，希望阿君來疼痛噯唷喂，噯唷疼痛哪小妹啊！做工人噯唷喂。",
          "su-a siong-ki, jit8-thau5 chhut--lai5-ah! moa2-thinn ang5, Pang-liau5 na2 koe3--khi3 ah! li to si7 Hong-kang2 ai-ioh8-oeh, hi-bong7 a-kun lai5 thiann3-thang3 ai-ioh8-oeh, ai-io3 thiann3-thang3 na2 sio2-be7-ah! choe3 kang-lang5 ai-ioh8-oeh."
        ],
        [
          "思啊雙枝，恆春過了啊！是車城，花言哪巧語啊！哩都毋愛聽噯唷喂，阿君講話若有影噯唷喂，噯唷刀槍哪做路啊！也敢行噯唷喂。",
          "su-a siong-ki, Heng5-chhun ke3 liau2 ah! si7 Chhia-siann5, hoa-gian5-na2 kha2-gi2 ah! li-to m7 ai3 thiann ai-ioh8-oeh, a-kun kong2-oe7 na7 u7-iann2 ai-ioh8-oeh, ai-io3 to-chiang na2 cho3 lou7-ah! ia7 kann2 kiann5 ai-ioh8-oeh."
        ]
      ],
      "篇名": "思雙枝"
    },
    {
      "作者": "葉俊麟",
      "出版年": "1958",
      "文類": "流行歌",
      "書寫系統": "漢字",
      "段": [
        [
          "我心內思慕的人，你怎樣離開阮的身邊，叫我為著你暝日心稀微，深深思慕你。心愛的緊轉來，緊轉來阮身邊。",
          "goa2 sim-lai7 su-bou7 e5 lang5, li2 chainn2-iunn7 li7-khui goan2 e5 sin-pinn, kio3 goa2 ui7 tioh8 li2 me5-jit8 sim hi-bi5, chhim-chhim su-bou7 li2. sim-ai3--e5 kin2 tng2--lai5, kin2 tng2 lai5 goan2 sin-pinn."
        ],
        [
          "有看見思慕的人，踮佇阮夢中難分難離，引我對著你更加心綿綿，茫茫過日子。心愛的緊轉來，緊轉來阮身邊。",
          "u7 khoann3-kinn3 su-bou7 e5 lang5, tiam3 ti7 gun2 bang7-tiong lan7-hun lan5-li7, in2 goa2 tui3 tioh8 li2 keng3-ka sim mi5-mi5, bang5-bang5 koe3 jit8-chi2. sim-ai3 e5 kin2 tng2--lai5, kin2 tng2 lai5 goan2 sin-pinn."
        ],
        [
          "好親像思慕的人，優美的歌聲擾亂阮耳，動我想著你溫柔好情意，聲聲叫著你。心愛的緊轉來，緊轉來阮身邊。",
          "ho2 chhin-chhiunn7 su-bou7 e5 lang5, iu-bi2 e5 koa-siann jiau2-loan7 goan2 hi7, tong7 goa2 siunn7 tioh8 li2 un-jiu5 ho2 cheng5-i3, siann-siann kio3 tioh8 li2. sim-ai3 e5 kin2 tng2--lai5, kin2 tng2 lai5 goan2 sin-pinn."
        ]
      ],
      "篇名": "思慕的人"
    },
    {
      "作者": "陳宏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你不應該不應該，惦惦無講也無交待，離別著我走天涯。啥物是情啥物是愛，枉費枉費咱三年的熟似。當初是我多情來失敗，為你犧牲為著咱將來，抱著滿腹的期待，心愛的心愛你敢知，做男性毋願流著寶貴的目屎，永遠對你情深似海。",
          "li2 put-eng-kai put-eng-kai, tiam7-tiam7 bo5 kong2 ia7 bo5 kau-tai3, li7-piat8 tioh8 goa2 chau2 thian-gai5. siann2-mih8 si7 cheng5 siann2-mih8 si7 ai3, ong2-hui3 ong2-hui3 lan2 sann ni5 e5 sek8-sai7. tong-chhou si7 goa2 to-cheng5 lai5 sit-pai7, ui7 li2 hi-seng ui7 tioh8 lan2 chiong-lai5, phau7 tioh8 moa2-pak e5 ki5-thai7, sim-ai3--e5 sim-ai3 li2 kam2 chai, choe3 lam5-seng3 m7 goan7 lau5 tioh8 po2-kui3 e5 bak8-sai2, eng2-oan2 tui3 li2 cheng5-chhim-su3-hai2."
        ],
        [
          "你不應該不應該，惦惦無講也無交待，離別著我走天涯。啥物是情啥物是愛，枉費枉費咱三年的熟似。當初是我多情來失敗，為你犧牲為著咱將來，抱著滿腹的期待，心愛的心愛你敢知，做男性毋願流著寶貴的目屎，永遠對你情深似海。",
          "li2 put-eng-kai put-eng-kai, tiam7-tiam7 bo5 kong2 ia7 bo5 kau-tai3, li7-piat8 tioh8 goa2 chau2 thian-gai5. siann2-mih8 si7 cheng5 siann2-mih8 si7 ai3, ong2-hui3 ong2-hui3 lan2 sann ni5 e5 sek8-sai7. tong-chhou si7 goa2 to-cheng5 lai5 sit-pai7, ui7 li2 hi-seng ui7 tioh8 lan2 chiong-lai5, phau7 tioh8 moa2-pak e5 ki5-thai7, sim-ai3--e5 sim-ai3 li2 kam2 chai, choe3 lam5-seng3 m7 goan7 lau5 tioh8 po2-kui3 e5 bak8-sai2, eng2-oan2 tui3 li2 cheng5-chhim-su3-hai2."
        ],
        [
          "當初是我多情來失敗，為你犧牲為著咱將來，抱著滿腹的期待，心愛的心愛你敢知，做男性毋願流著寶貴的目屎，永遠對你情深似海。",
          "tong-chhou si7 goa2 to-cheng5 lai5 sit-pai7, ui7 li2 hi-seng ui7 tioh8 lan2 chiong-lai5, phau7 tioh8 moa2-pak e5 ki5-thai7, sim-ai3--e5 sim-ai3 li2 kam2 chai, choe3 lam5-seng3 m7 goan7 lau5 tioh8 po2-kui3 e5 bak8-sai2, eng2-oan2 tui3 li2 cheng5-chhim-su3-hai2."
        ]
      ],
      "篇名": "思慕的形影"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "愛情無代價，佮你來相欠債，認真來做伙，為你犧牲一切，只是你你你牽的是啥物人，只是你你你為啥物看著我頭犁犁，我無怨啥貨無怨啥貨，只怨你無情無義，無心無血無坦白。我怨啥貨怨啥貨，怨東怨西怨天怨地，只怨自己看你無詳細。",
          "ai3-cheng5 bo5 tai7-ke3, kah li2 lai5 sio khiam3-che3, jin7-chin lai5 cho3-hoe2, ui7 li2 hi-seng it-chhe3, chi2-si7 li2 li2 li2 khan--e5 si7 siann2-mih8 lang5, chi2-si7 li2 li2 li2 ui7 siann2-mih8 khoann3 tioh8 goa2 thau5 le5-le5, goa2 bo5 oan3 siann2-hoe3 bo5 oan3 siann2-hoe3, chi2 oan3 li2 bo5-cheng5-bo5-gi7, bo5 sim bo5 huih bo5 than2-peh8. goa2 oan3 siann2-hoe3 oan3 siann2-hoe3, oan3-tang-oan3-sai oan3 thinn oan3 te7, chi2 oan3 chu7-ki2 khoann3 li2 bo5 siong5-soe3."
        ],
        [
          "愛情無代價，佮你來相欠債，認真來做伙，為你犧牲一切，只是你你你牽的是啥物人，只是你你你為啥物看著我頭犁犁，我無怨啥貨無怨啥貨，只怨你無情無義，無心無血無坦白。我怨啥貨怨啥貨，怨東怨西怨天怨地，只怨自己看你無詳細。",
          "ai3-cheng5 bo5 tai7-ke3, kah li2 lai5 sio khiam3-che3, jin7-chin lai5 cho3-hoe2, ui7 li2 hi-seng it-chhe3, chi2-si7 li2 li2 li2 khan--e5 si7 siann2-mih8 lang5, chi2-si7 li2 li2 li2 ui7 siann2-mih8 khoann3 tioh8 goa2 thau5 le5-le5, goa2 bo5 oan3 siann2-hoe3 bo5 oan3 siann2-hoe3, chi2 oan3 li2 bo5-cheng5-bo5-gi7, bo5 sim bo5 huih bo5 than2-peh8. goa2 oan3 siann2-hoe3 oan3 siann2-hoe3, oan3-tang-oan3-sai oan3 thinn oan3 te7, chi2 oan3 chu7-ki2 khoann3 li2 bo5 siong5-soe3."
        ],
        [
          "只是你你你牽的是啥物人，只是你你你為啥物看著我頭犁犁，我無怨啥貨無怨啥貨，只怨你無情無義，無心無血無坦白。我怨啥貨怨啥貨，怨東怨西怨天怨地，只怨自己看你無詳細。",
          "chi2-si7 li2 li2 li2 khan--e5 si7 siann2-mih8 lang5, chi2-si7 li2 li2 li2 ui7 siann2-mih8 khoann3 tioh8 goa2 thau5 le5-le5, goa2 bo5 oan3 siann2-hoe3 bo5 oan3 siann2-hoe3, chi2 oan3 li2 bo5-cheng5-bo5-gi7, bo5 sim bo5 huih bo5 than2-peh8. goa2 oan3 siann2-hoe3 oan3 siann2-hoe3, oan3-tang-oan3-sai oan3 thinn oan3 te7, chi2 oan3 chu7-ki2 khoann3 li2 bo5 siong5-soe3."
        ]
      ],
      "篇名": "怨你一世人"
    }
  ]
}
