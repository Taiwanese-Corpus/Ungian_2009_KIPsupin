{
  "資料": [
    {
      "作者": "黃俊麟",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一年一次喔來相會，踮佇彼位啊鵲橋畔，牛郎織女啊面相看，隨時分開啊變孤單。",
          "chit8 ni5 chit8 chhu3 ou lai5 siong-hoe7, tiam3 ti7 hit ui7 a2 chhiok-kio5 poan7, gu5-long5 chit-lu2 a2 bin7 sio-khoann3, sui5-si5 pun-khui ah pian3 kou-toann."
        ],
        [
          "一生為你喔來拖磨，相思重重啊千萬般，牛郎織女啊疼心肝，夢中逍遙啊天河外。",
          "it-seng ui7 li2 ou lai5 thoa-boa5, siunn-si teng5-teng5-ah chhian-ban7 pan, gu5-long5 chit-lu2 ah thiann3 sim-koann, bang7 tiong siau-iau5 ah thian-ho5 goa7."
        ],
        [
          "一心等待喔七夕夜，忍耐寂寞啊毋做聲，牛郎織女啊悽慘命，啥人替啊心疼痛。",
          "it-sim tan2-thai7 ou chhit-siah8 ia7, jim2-nai7 chek8-bok8 ah m7 choe3 siann, gu5-long5 chit-lu2 ah chhi-chham2 mia7, siann2 lang5 thoe3 in ah sim thiann3-thang3."
        ]
      ],
      "篇名": "牛郎織女"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "離開著故鄉彼時，全家歡喜來分離，那會知慈愛父母，已經袂得再相見，可恨的這个冤仇，一定我欲來報仇。",
          "li7-khui tioh8 kou3-hiong hit-si5, choan5-ke hoann-hi2 lai5 hun-li7, na2 e7 chai chu5-ai3 pe7-bu2, i2-keng boe7-tit chai3 sio-kinn3, kho2-hun7 e5 chit e5 oan-siu5, it-teng7 goa2 beh lai5 po3-siu5."
        ],
        [
          "天頂的我的父母，請恁看我的志氣，做男兒踮在世間，著愛有情佮有義，為大義無惜性命，向著死裡來進去。",
          "thinn-teng2 e5 goa2 e5 pe7-bu2, chhiann2 lin2 khoann3 goa2 e5 chi3-khi3, choe3 lam5-ji5 tiam3 chai7 se3-kan, tioh8-ai3 u7 cheng5 kah u7 gi7, ui7 toa7-gi7 bo5 sioh senn3-mia7, ng3 tioh8 si2--nih8 lai5 chin3--khi3."
        ],
        [
          "顯出著王將風度，無關會活也會死，天頂的我的父母，請恁共我免掛意，明白是等待已久，冤仇欲報的日子。",
          "hian2-chhut tioh8 ong5 chiong hong-tou7, bo5 koan e7 oah8 iah8 e7 si2, thinn-teng2 e5 goa2 e5 pe7-bu2, chhiann2 lin2 ka7 goa2 bian2 khoa3-i3, beng5-pek8 si7 tan2-thai7 i2 kiu2, oan-siu5 beh po3 e5 jit8-chi2."
        ],
        [
          "無論是十个百个，我也毋驚欲來去，妹妹你提出勇氣，忍耐一切的代誌，天頂的我的父母，請恁為我來保庇。",
          "bo5-lun7 si7 chap8 e5 pah e5, goa2 ia7 m7 kiann beh lai5-khi3, moe7-moe7 li2 theh8 chhut iong2-khi3, jim2-nai7 it-chhe3 e5 tai7-chi3, thinn-teng2 e5 goa2 e5 pe7-bu2, chhiann2 lin2 ui7 goa2 lai5 po2-pi3."
        ]
      ],
      "篇名": "王將"
    },
    {
      "作者": "林垂立",
      "出版年": "0",
      "文類": "流行歌",
      "書寫系統": "漢字",
      "段": [
        [
          "世間扶起無扶倒，冷暖的社會無奈何，怨嘆青春無人疼惜，人情像紙張張薄，啊！目屎滾滾落。心肝亂操操，青春啥人無，青春啥人無，為怎樣為怎樣，到如今無人倚靠，叫阮欲如何如何是好？",
          "se3-kan hu5-khi2 bo5 hu5-to2, leng2 loan2 e5 sia7-hoe7 bo5 nai7-ho5, oan3-than3 chheng-chhun bo5 lang5 thiann3-sioh, jin5-cheng5 chhiunn7 choa2 tiunn-tiunn poh8, ah! bak8-sai2 kun2-kun2 loh8. sim-koann loan7-chhau-chhau, chheng-chhun siann2 lang5 bo5, chheng-chhun siann2 lang5 bo5, ui7 chainn2-iunn7 ui7 chainn2-iunn7,  ju5-kim bo5 lang5 oa2-kho3, kio3 goan2 beh ju5-ho5 ju5-ho5 si7 ho2?"
        ],
        [
          "世間扶起無扶倒，冷暖的社會無奈何，怨嘆青春無人疼惜，人情像紙張張薄，啊！目屎滾滾落。心肝亂操操，青春啥人無，青春啥人無，為怎樣為怎樣，到如今無人倚靠，叫阮欲如何如何是好？",
          "se3-kan hu5-khi2 bo5 hu5-to2, leng2 loan2 e5 sia7-hoe7 bo5 nai7-ho5, oan3-than3 chheng-chhun bo5 lang5 thiann3-sioh, jin5-cheng5 chhiunn7 choa2 tiunn-tiunn poh8, ah! bak8-sai2 kun2-kun2 loh8. sim-koann loan7-chhau-chhau, chheng-chhun siann2 lang5 bo5, chheng-chhun siann2 lang5 bo5, ui7 chainn2-iunn7 ui7 chainn2-iunn7,  ju5-kim bo5 lang5 oa2-kho3, kio3 goan2 beh ju5-ho5 ju5-ho5 si7 ho2?"
        ],
        [
          "啊！目屎滾滾落。心肝亂操操，青春啥人無，青春啥人無，為怎樣為怎樣，到如今無人倚靠，叫阮欲如何如何是好？",
          "ah! bak8-sai2 kun2-kun2 loh8. sim-koann loan7-chhau-chhau, chheng-chhun siann2 lang5 bo5, chheng-chhun siann2 lang5 bo5, ui7 chainn2-iunn7 ui7 chainn2-iunn7,  ju5-kim bo5 lang5 oa2-kho3, kio3 goan2 beh ju5-ho5 ju5-ho5 si7 ho2?"
        ]
      ],
      "篇名": "世間"
    },
    {
      "作者": "鄭進一",
      "出版年": "0",
      "文類": "流行歌",
      "書寫系統": "漢字",
      "段": [
        [
          "輕聲細語的話，你對我表示無需要，溫柔體貼的心，為何對你完全攏無效？想前想後，我真真想袂曉，欲按怎做，你的心我才留會著？",
          "khin-siann se3-gi2 e5 oe7, li2 tui3 goa2 piau2-si7 bo5 su-iau3, un-jiu5 the2-thiap e5 sim, ui7-ho5 tui3 li2 oan5-choan5 long2 bo5-hau7? siunn7 cheng5 siunn7 hau7, goa2 chin-chin siunn7 be7 hiau2, beh an2-choann2 choe3, li2 e5 sim goa2 chiah lau5 e7 tioh8?"
        ],
        [
          "山盟海誓的話，你敢真正袂記了了？永遠愛我的心，你敢真正忍心欲揕掉？想前想後，我真真想袂曉，欲按怎做，你才願意陪我到老？",
          "san-beng5 hai2-se3 e5 oe7, li2 kam2 chin-chiann3 be7 ki3 liau2-liau2? eng2-oan2 ai3 goa2 e5 sim, li2 kam2 chin-chiann3 jim2-sim beh tam3-tiau7? siunn7 cheng5 siunn7 hou7, goa2 chin-chin siunn7 be7 hiau2, beh an2-choann2 choe3, li2 chiah goan7-i3 poe5 goa2 kau3 lau7?"
        ],
        [
          "我決定予你走，因為你，我已經無以後，何必為你日思夜夢，青春白費掉。",
          "goa2 koat-teng7 hou7 li2 chau2, in-ui7 li2, goa2 i2-keng bo5 i2-au7, ho5-pit ui7 li2 jit8 su ia7 bang7, chheng-chhun peh8-hui3 tiau7."
        ],
        [
          "我決定予你走，因為你，毋是阮的最後，何必為你癡癡等待，傷心目屎流。",
          "goa2 koat-teng7 hou7 li2 chau2, in-ui7 li2, m7 si7 goan2 e5 choe3-au7, ho5-pit ui7 li2 chhi-chhi tan2-thai7, siong-sim bak8-sai2 lau5."
        ]
      ],
      "篇名": "予你走"
    },
    {
      "作者": "鍾少蘭",
      "出版年": "0",
      "文類": "流行歌",
      "書寫系統": "漢字",
      "段": [
        [
          "掀開心內的窗，換另外一種心情來看，這个繁華世間，無需要怨天怨地，又怨自己，未來的人生路途未即歹行。",
          "hian khui sim-lai7 e5 thang, oann7 leng7-goa7 chit8 chiong2 sim-cheng5 lai5 khoann3, chit e5 hoan5-hoa5 se3-kan, bo5 su-iau3 oan3-thinn oan3-te7, iu7 oan3 chu7-ki2, bi7-lai5 e5 jin5-seng lou7-tou5 be7 chiah phainn2-kiann5."
        ],
        [
          "舉頭看路燈閃熾，冷風嘛一陣陣吹起，親像佇底思念，春天往事，一幕幕過去，有鹹酸佮苦甜，疼惜著咱的悲傷佮歡喜。",
          "kiah8 thau5 khoann3 lou7-teng siam2-sih, leng2-hong ma7 chit8-chun7-chun7 chhoe khi2, chhin-chhiunn7 ti7 teh su-liam7, chhun-thinn ong2-su7, chit8-bou7-bou7 koe3-khi3, u7 kiam5 sng kah khou2 tinn, thiann3-sioh tioh8 lan2 e5 pi-siong kah hoann-hi2."
        ],
        [
          "雖然到現在我需要來面對著生活，無人會當來做伴，因為踮心內滿滿是你予我的希望，等待著咱的將來。",
          "sui-jian5 kau3 hian7-chai7 goa2 su-iau3 lai5 bin7-tui3 tioh8 seng-oah8, bo5 lang5 e7-tang3 lai5 cho3-phoann7, in-ui7 tiam3 sim-lai7 moa2-moa2-si7 li2 hou7 goa2 e5 hi-bang7, tan2-thai7 tioh8 lan2 e5 chiong-lai5."
        ]
      ],
      "篇名": "予我的希望"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "甘願為了你閣再等落去，毋願看著你予別人來安慰，在夢中咱兩人甜言蜜語，將全部愛你的話寫踮日記。",
          "kam-goan7 ui7-liau2 li2 koh chai3 tan2--loh8-khi3, m7 goan7 khoann3 tioh8 li2 hou7 pat8-lang5 lai5 an-ui3, chai7 bang7 tiong lan2 nng7 lang5 tinn-gian5 bit8-gu2, chiong choan5-pou7 ai3 li2 e5 oe7 sia2 tiam3 jit8-ki3."
        ],
        [
          "毋管為你付出任何代價，既然原也愛你甘願犧牲一切，無論為你付出任何代價，既然即爾愛你甘願犧牲一切。",
          "m7 koan2 ui7 li2 hu3-chhut jim7-ho5 tai7-ke3, ki3-jian5 oan5 ia7 ai3 li2 kam-goan7 hi-seng it-chhe3, bo5 lun7 ui7 li2 hu3-chhut jim7-ho5 tai7-ke3, ki3-jian5 chiah-nih ai3 li2 kam-goan7 hi-seng it-chhe3."
        ],
        [
          "想當初咱兩个對天有講過，親像彼雙舊鞋永遠做伙，予我疼惜你將你當做心肝寶貝，毋甘你為情為愛為我閣再難過，予我疼惜你永遠愛你今生今世，",
          "siunn7 tong-chhou lan2 nng7 e5 tui3 thinn u7 kong2--koe3, chhin-chhiunn7 hit siang ku7 e5 eng2-oan2 cho3-hoe2, hou7 goa2 thiann3-sioh li2 chiong li2 tong3-cho3 sim-koann po2-poe3, m7 kam li2 ui7 cheng5 ui7 ai3 ui7 goa2 koh chai3 lan5-koe3, hou7 goa2 thiann3-sioh li2 eng2-oan2 ai3 li2 kim-seng kim-se3,"
        ],
        [
          "毋甘你寒毋甘你疼，攏做陣行，像蝴蝶雙飛自己。",
          "m7 kam li2 koann5 m7 kam li2 thiann3, long2 choe3-tin7 kiann5, chhiunn7 ou5-tiap8 siang poe chu7-ki2."
        ]
      ],
      "篇名": "予我疼惜你"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "閣一擺予醉，閣一擺流淚，橫直已經痲痺，管伊是酒是淚，你害我酒醉，你害我流淚。為你拍茫袂醒，為你吐悸過日，講我無志氣，叫我呀緊閃開，講啥物驚我連累伊，叫我呀怎樣呀想會開。",
          "koh chit8 pai2 hou7 chui3, koh chit8 pai2 liu5-lui7, hoainn5-tit8 i2-keng ba5-pi3, koan2 i si7 chiu2 si7 lui7, li2 hai7 goa2 chiu2-chui3, li2 hai7 goa2 liu5-lui7. ui7 li2 phah bang5 boe7 chhinn2, ui7 li2 thou2-khui3 koe3-jit8, kong2 goa2 bo5 chi3-khi3, kio3 goa2 ia kin2 siam2 khui, kong2 siann2-mih8 kiann goa2 lian5-lui7 i, kio3 goa2 ia chainn2-iunn7 ia siunn7 e7 khui."
        ],
        [
          "閣一擺予醉，閣一擺流淚，橫直已經痲痺，管伊是酒是淚，你害我酒醉，你害我流淚。為你拍茫袂醒，為你吐悸過日，講我無志氣，叫我呀緊閃開，講啥物驚我連累伊，叫我呀怎樣呀想會開。",
          "koh chit8 pai2 hou7 chui3, koh chit8 pai2 liu5-lui7, hoainn5-tit8 i2-keng ba5-pi3, koan2 i si7 chiu2 si7 lui7, li2 hai7 goa2 chiu2-chui3, li2 hai7 goa2 liu5-lui7. ui7 li2 phah bang5 boe7 chhinn2, ui7 li2 thou2-khui3 koe3-jit8, kong2 goa2 bo5 chi3-khi3, kio3 goa2 ia kin2 siam2 khui, kong2 siann2-mih8 kiann goa2 lian5-lui7 i, kio3 goa2 ia chainn2-iunn7 ia siunn7 e7 khui."
        ],
        [
          "閣一擺予醉，閣一擺流淚，橫直已經痲痺，管伊是酒是淚，你害我酒醉，你害我流淚。為你拍茫袂醒，為你吐悸過日，講我無志氣，叫我呀緊閃開，講啥物驚我連累伊，叫我呀怎樣呀想會開。",
          "koh chit8 pai2 hou7 chui3, koh chit8 pai2 liu5-lui7, hoainn5-tit8 i2-keng ba5-pi3, koan2 i si7 chiu2 si7 lui7, li2 hai7 goa2 chiu2-chui3, li2 hai7 goa2 liu5-lui7. ui7 li2 phah bang5 boe7 chhinn2, ui7 li2 thou2-khui3 koe3-jit8, kong2 goa2 bo5 chi3-khi3, kio3 goa2 ia kin2 siam2 khui, kong2 siann2-mih8 kiann goa2 lian5-lui7 i, kio3 goa2 ia chainn2-iunn7 ia siunn7 e7 khui."
        ]
      ],
      "篇名": "予醉"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "鴻雁成雙對歸岫黃昏時，暗風陣陣起吹動柳樹枝，年青的伴侶相好佇河邊，甜蜜的詩意，引阮動相思。",
          "hong5-gan7 seng5 siang-tui3 kui siu7 hong5-hun si5, am3-hong chun7-chun7 khi2 chhoe-tong7 liu2-chhiu7-ki, ni5-chheng e5 phoann7-li7 siong-ho2 ti7 ho5-pinn, tinn-bit8 e5 si-i3, in2 gun2 tang7 siunn-si."
        ],
        [
          "想著彼一暝離婚的代誌，予我無勇氣閣再想落去，這款酸苦味實在不得已，相信我妻兒一定會明理。",
          "siunn7 tioh8 hit chit8 me5 li7-hun e5 tai7-chi3, hou7 goa2 bo5 iong2-khi3 koh chai3 siunn7--loh8-khi3, chit khoan2 sng-khou2 bi7 sit8-chai7 put-tek-i2, siong-sin3 goa2 chhe-ji5 it-teng7 e7 beng5-li2."
        ],
        [
          "早前咱可比河邊的伴侶，但是這當時好夢已經醒，吐悸感傷悲凝看薄情天，他鄉思妻兒，破鏡望再圓。",
          "cha2-cheng5 lan2 kho2-pi2 ho5-pinn e5 phoann7-li7, tan7-si7 chit-tong-si5 ho2 bang7 i2-keng chhinn2, thou2-khui3 kam2-siong pi-gin5 khoann3 pok8-cheng5 thinn, thann-hiong su chhe-ji5, phoa3 kiann3 bang7 chai3 inn5."
        ]
      ],
      "篇名": "他鄉思妻兒"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "是是非非是我以前的日子，歹囝放蕩是我過去的代誌，如今覺醒，對頭來做起，毋做父母怨嘆的囝兒。",
          "si7-si7-hui-hui si7 goa2 i2-cheng5 e5 jit8-chi2, phainn2-kiann2 hong3-tong7 si7 goa2 koe3-khi3 e5 tai7-chi3, ju5-kim kak-chhenn2, tui3 thau5 lai5 cho3 khi2, m7 choe3 pe7-bu2 oan3-than3 e5 kiann2-ji5."
        ],
        [
          "啊！毋管命運怎樣來相創治，毋驚世事變化無情義，啊！朋友啊！兄弟，認真拍拚總有出頭的日子，人生只有短短數十年，兄弟保重兄弟保重。",
          "ah! m7 koan2 mia7-un7 chainn2-iunn7 lai5 sio chhong3-ti7, m7 kiann se3-su7 pian3-hoa3 bo5 cheng5 gi7, ah! peng5-iu2 ah! hiann-ti7, jin7-chin phah-piann3 chang2 u7 chhut-thau5 e5 jit8-chi2, jin5-seng chi2-u7 te2-te2 sou3 chap8 ni5, hiann-ti7 po2-tiong7 hiann-ti7 po2-tiong7."
        ],
        [
          "是是非非是我以前的日子，歹囝放蕩是我過去的代誌，如今覺醒，對頭來做起，毋做父母怨嘆的囝兒。",
          "si7-si7-hui-hui si7 goa2 i2-cheng5 e5 jit8-chi2, phainn2-kiann2 hong3-tong7 si7 goa2 koe3-khi3 e5 tai7-chi3, ju5-kim kak-chhenn2, tui3 thau5 lai5 cho3 khi2, m7 choe3 pe7-bu2 oan3-than3 e5 kiann2-ji5."
        ],
        [
          "啊！毋管命運怎樣來相創治，毋驚世事變化無情義，啊！朋友啊！兄弟，認真拍拚總有出頭的日子，人生只有短短數十年，兄弟保重兄弟保重。",
          "ah! m7 koan2 mia7-un7 chainn2-iunn7 lai5 sio chhong3-ti7, m7 kiann se3-su7 pian3-hoa3 bo5 cheng5 gi7, ah! peng5-iu2 ah! hiann-ti7, jin7-chin phah-piann3 chang2 u7 chhut-thau5 e5 jit8-chi2, jin5-seng chi2-u7 te2-te2 sou3 chap8 ni5, hiann-ti7 po2-tiong7 hiann-ti7 po2-tiong7."
        ]
      ],
      "篇名": "兄弟保重"
    }
  ]
}
