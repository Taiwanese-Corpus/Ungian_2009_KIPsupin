{
  "資料": [
    {
      "作者": "吳晉淮",
      "出版年": "0",
      "文類": "流行歌",
      "書寫系統": "漢字",
      "段": [
        [
          "感謝著朋友勸我一句話，決心欲離開烏暗的社會，想起當時違背阿爸你，才會變成即爾狼狽。",
          "kam2-sia7 tioh8 peng5-iu2 khng3 goa2 chit8 ku3 oe7, koat-sim beh li7-khui ou-am3 e5 sia7-hoe7, siunn7-khi2 tong-si5 ui5-poe7 a-pa li2, chiah e7 pian3-seng5 chiah-nih liong5-poe7."
        ],
        [
          "爸爸唷，請你原諒，原諒囝兒一時的毋是，予我一擺重新的機會，我會認真去拍拚，我會認真去努力，啊！阿爸你就愛幫助囝兒的勇氣。",
          "pa-pa ioh, chhiann2 li2 goan5-liong7, goan5-liong7 kiann2-ji5 chit8-si5 e5 m7 si7, hou7 goa2 chit8 pai2 teng5-sin e5 ki-hoe7, goa2 e7 jin7-chin khi3 phah-piann3, goa2 e7 jin7-chin khi3 lou2-lek8, ah! a-pa li2 chiu7 ai3 pang-chou7 kiann2-ji5 e5 iong2-khi3."
        ]
      ],
      "篇名": "爸爸原諒我"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "三姊妹叫著爸爸較緊轉來喲，為著生活不得已離開鄉里，落雨天滿面霜風冷吱吱，爸爸恁這陣到底是去佗位啦，等何時等何時會轉來，心愛爸爸喲。",
          "sann chi2-be7 kio3 tioh8 pa-pa khah kin2 tng2--lai5 io, ui7 tioh8 seng-oah8 put-tek-i2 li7-khui hiunn-li2, loh8-hou7-thinn moa2-bin7 sng-hong leng2-ki-ki, pa-pa lin2 chit-chun7 tau3-te2 si7 khi3 to2-ui7--lah, tan2 ho5-si5 tan2 ho5-si5 e7 tng2--lai5, sim-ai3 pa-pa io."
        ],
        [
          "三姊妹徛佇故鄉彼條小山崙，看見鳥隻飛規群，引阮心痠。自爸爸離開故鄉去赫遠，放著阮母囝無依無倚佇田庄，一直來一直來思念著，心愛爸爸喲。",
          "sann chi2-be7 khia7 ti7 kou3-hiong hit tiau5 sio2 soann-lun7, khoann3-kinn3 chiau2-chiah poe kui-kun5, in2 gun2 sim-sng. chu7 pa-pa li7-khui kou3-hiong khi3 hiah hng7, pang3 tioh8 goan2 bo2-kiann2 bo5 i bo5 oa2 ti7 chhan5-chng, it-tit8 lai5 it-tit8 lai5 su-liam7 tioh8, sim-ai3 pa-pa io."
        ],
        [
          "三姊妹叫著爸爸較緊轉來喲，為著生活不得已離開鄉里，落雨天滿面霜風冷吱吱，爸爸恁這陣到底是去佗位啦，等何時等何時會轉來，心愛爸爸喲。",
          "sann chi2-be7 kio3 tioh8 pa-pa khah kin2 tng2--lai5 io, ui7 tioh8 seng-oah8 put-tek-i2 li7-khui hiunn-li2, loh8-hou7-thinn moa2-bin7 sng-hong leng2-ki-ki, pa-pa lin2 chit-chun7 tau3-te2 si7 khi3 to2-ui7--lah, tan2 ho5-si5 tan2 ho5-si5 e7 tng2--lai5, sim-ai3 pa-pa io."
        ]
      ],
      "篇名": "爸爸緊轉來"
    },
    {
      "作者": "吳念真",
      "出版年": "1992",
      "文類": "流行歌",
      "書寫系統": "漢字",
      "段": [
        [
          "細漢爸爸親像山，看伊攏著舉頭看。大風大雨攏毋驚，永遠懸懸徛直遐。",
          "se3-han3 pa-pa chhin-chhiunn7 soann, khoann3 i long2 tioh8 giah8-thau5 khoann3. toa7 hong toa7 hou7 long2 m7 kiann, eng2-oan2 koan5-koan5 khia7 tit8 hia."
        ],
        [
          "大漢爸爸親像山，總是惦惦毋出聲。想欲親近毋敢倚，毋知伊的心內底想啥。",
          "toa7-han3 pa-pa chhin-chhiunn7 soann, chong2-si7 tiam7-tiam7 m7 chhut-siann. siunn7 beh chhin-kun7 m7 kann2 oa2, m7 chai i e5 sim-lai7 teh siunn7 siann2."
        ],
        [
          "如今爸爸親像山，日頭西斜影孤單。想欲佮伊來做伴，誰知離阮千里外。",
          "ju5-kim pa-pa chhin-chhiunn7 soann, jit8-thau5 sai chhia5 iann2 kou-toann. siunn7 beh kah i lai5 cho3-phoann7, siang2 chai li5 goan2 chhian li2 goa7."
        ],
        [
          "如今爸爸親像山，日頭西斜影孤單。想欲佮伊來做伴，誰知離阮千里外。",
          "ju5-kim pa-pa chhin-chhiunn7 soann, jit8-thau5 sai chhia5 iann2 kou-toann. siunn7 beh kah i lai5 cho3-phoann7, siang2 chai li5 goan2 chhian li2 goa7."
        ]
      ],
      "篇名": "爸爸親像山"
    },
    {
      "作者": "洪榮宏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "每日空思戀，引阮心頭亂，音樂聲音帶哀怨，聽著心茫茫，可比底眠夢，唱出歌聲來透放。",
          "mui2-jit8 khang su-loan5, in2 gun2 sim-thau5 loan7, im-gak8 siann-im toa3 ai-oan3, thiann tioh8 sim bang5-bang5, kho2-pi2 teh bin5-bang7, chhiunn3 chhut koa-siann lai5 thau2-pang3."
        ],
        [
          "想起你佮我，約束欲相娶。海水也凋石頭也會爛，你無嫁我無娶，永遠袂來拆散。無疑離開來變卦，忍不住痛苦的我，只有來唱著這首心內歌。",
          "siunn7-khi2 li2 kah goa2, iok-sok beh sio-chhoa7. hai2-chui2 ia7 ta chioh8-thau5 ia7 e7 noa7, li2 bo5 ke3 goa2 bo5 chhoa7, eng2-oan2 boe7 lai5 thiah-soann3. bo5-gi5 li7-khui lai5 pian3-koa3, jim2-put-chu7 thong3-khou2 e5 goa2, chi2-u7 lai5 chhiunn3 tioh8 chit siu2 sim-lai7-koa."
        ],
        [
          "每日空思戀，引阮心頭亂，音樂聲音帶哀怨，聽著心茫茫，可比底眠夢，唱出歌聲來透放。",
          "mui2-jit8 khang su-loan5, in2 gun2 sim-thau5 loan7, im-gak8 siann-im toa3 ai-oan3, thiann tioh8 sim bang5-bang5, kho2-pi2 teh bin5-bang7, chhiunn3 chhut koa-siann lai5 thau2-pang3."
        ],
        [
          "想起你佮我，約束欲相娶。海水也凋石頭也會爛，你無嫁我無娶，永遠袂來拆散。無疑離開來變卦，忍不住痛苦的我，只有來唱著這首心內歌。",
          "siunn7-khi2 li2 kah goa2, iok-sok beh sio-chhoa7. hai2-chui2 ia7 ta chioh8-thau5 ia7 e7 noa7, li2 bo5 ke3 goa2 bo5 chhoa7, eng2-oan2 boe7 lai5 thiah-soann3. bo5-gi5 li7-khui lai5 pian3-koa3, jim2-put-chu7 thong3-khou2 e5 goa2, chi2-u7 lai5 chhiunn3 tioh8 chit siu2 sim-lai7-koa."
        ],
        [
          "你無嫁我無娶，永遠袂來拆散。無疑離開來變卦，忍不住痛苦的我，只有來唱著這首心內歌。",
          "li2 bo5 ke3 goa2 bo5 chhoa7, eng2-oan2 boe7 lai5 thiah-soann3. bo5-gi5 li7-khui lai5 pian3-koa3, jim2-put-chu7 thong3-khou2 e5 goa2, chi2-u7 lai5 chhiunn3 tioh8 chit siu2 sim-lai7-koa."
        ]
      ],
      "篇名": "空思戀"
    },
    {
      "作者": "陳明瑜",
      "出版年": "0",
      "文類": "流行歌",
      "書寫系統": "漢字",
      "段": [
        [
          "所有毋敢想起過去的人攏總逃走，逃走來茲，由一个失戀的人，由一个失戀的人，來看守，來看守。有人睏未去，失戀的人替遮半爿天，毋予看著月娘。",
          "sou2-u7 m7 kann2 siunn7-khi2 koe3-khi3 e5 lang5 long2-chong2 to5-chau2, to5-chau2 lai5 chia, iu5 chit8 e5 sit-loan5 e5 lang5, iu5 chit8 e5 sit-loan5 e5 lang5, lai5 khan3-siu2, lai5 khan3-siu2. u7 lang5 khun3 be7 khi3, sit-loan5 e5 lang5 thoe3 in jia poann3-peng5-thinn, m7 hou7 in khoann3 tioh8 goeh8-niu5."
        ],
        [
          "失戀的人提一枝掃帚，趕緊去外面，趕緊去外面，毋予看著任何一片秋箬。失戀的人拚命起一个大火爐，抵抗霜雪，三日三暝爐心火熱，漸漸化去。失戀的人跳入火中，黃昏城破，春天拄好來，春天拄好來。",
          "sit-loan5 e5 lang5 the5 chit8 ki sau3-chiu2, koann2-kin2 khi3 goa7-bin7, koann2-kin2 khi3 goa7-bin7, m7 hou7 in khoann3 tioh8 jim7-ho5 chit8 phinn3 chhiu-jiok8. sit-loan5 e5 lang5 piann3-mia7 khi2 chit8 e5 toa7 he2-lou5, ti2-khong3 sng-seh, sann jit8 sann mi5 lou5-sim hoe2 jiat8, chiam7-chiam7 hoa3--khi3. sit-loan5 e5 lang5 thiau3 jip8 he2 tiong, hong5-hun siann5 phoa3, chhun-thinn tu2-ho2 lai5, chhun-thinn tu2-ho2 lai5."
        ]
      ],
      "篇名": "空城"
    },
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為你啊的形影，暝來數想日牽掛，是啥人拆分散，情無結局就變卦。",
          "ui7 li2 ah e5 heng5-iann2, mi5 lai5 siau3-siunn7 jit8 khian-koa3, si7 siann2-lang5 thiah hun-soann3, chiann5 bo5 kiat-kiok8 chiu7 pian3-koa3."
        ],
        [
          "恨世間愛情啊！空笑夢一場風聲，夢醒來只有我，名是寂寞字看破。",
          "hun7 se3-kan ai3-cheng5--ah! khang-chhio3 bang7 chit8 tiunn5 hong-siann, bang7 chhinn2--lai5 chi2-u7 goa2, mia5 si7 chek8-bok8 ji7 khoann3-phoa3."
        ],
        [
          "莫閣戇，酒空空，色空空，財空空，氣空空，喜空空，怒空空，哀空空，樂空空。",
          "mai3 koh gong7, chiu2 khang-khang, sek khang-khang, chai5 khang-khang, khi3 khang-khang, hi2 khang-khang, lou7 khang-khang, ai khang-khang, lok8 khang-khang."
        ],
        [
          "人生若像一陣風，來無影，去無蹤，用心計較無路用，來回一陣又是空，想未開呀上屆戇呀，你就愛聽阮講。空呀空空，世情陪茫茫，欲食欲穿著家己？較妥當，望人牽成，莫閣戇。",
          "jin5-seng na2-chhiunn7 chit8 chun7 hong, lai5 bo5 iann2, khi3 bo5 chiong, iong7-sim ke3-kau3 bo5-lou7-iong7, lai5-hoe5 chit8 chun7 iu7 si7 khang, siunn7 be7 khui ia siong7-kai3 gong7 ia, li2 chiu7 ai3 thiann gun2 kong2. khang ia khang-khang, se3-cheng5 poe5 bong5-bong5, beh chiah8 beh chheng7 tioh8 ka-ki7 ? khah tho3-tong3, bang7 lang5 khan-seng5, mai3 koh gong7."
        ]
      ],
      "篇名": "空笑夢"
    },
    {
      "作者": "鄭弘、張為傑",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你講一句煞，滴血的心阮是欲按怎，紅顏的身命無人共阮疼，放阮孤一个踮深夜家己行，原來你早著無欲愛我。",
          "li2 kong2 chit8 ku3 soah, tih hoeh e5 sim goan2 si7 beh an2-choann2, hong5-gan5 e5 sin-mia7 bo5 lang5 ka7 gun2 thiann3, pang3 goan2 kou chit8 e5 tiam3 chhim-ia7 ka-ki7 kiann5, goan5-lai5 li2 cha2 tioh8 bo5 beh ai3 goa2."
        ],
        [
          "阮過著的只是空殼的生活，原來你貪著富貴榮華，只是尋藉口講是天已經註定。假使這一切是真正，我甘願你一直掩勘，永遠攏袂予我知影。",
          "gun2 koe3 tioh8 e5 chi2-si7 khang-khak e5 seng-oah8, goan5-lai5 li2 tham tioh8 hu3-kui3 eng5-hoa5, chi2-si7 chhoe7 chia3-khau2 kong2 si7 thinn i2-keng chu3-tiann7. ka2-su2 che it-chhe3 si7 chin-chiann3, goa2 kam-goan7 li2 it-tit8 am-kham3, eng2-oan2 long2 boe7 hou7 goa2 chai-iann2."
        ]
      ],
      "篇名": "空殼"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "是你保證欲來予阮過著幸福的日子，無煩惱，害阮為你神魂顛倒，將你當做寶。每日親像沉醉佇愛河，連佇夢中阮也笑咍咍，啊！誰知你來開出空殼支票，只是將阮當做當做當做冷水來解燥。",
          "si7 li2 po2-cheng3 beh lai5 hou7 gun2 koe3 tioh8 heng7-hok e5 jit8-chi2, bo5 hoan5-lo2, hai7 gun2 ui7 li2 sin5-hun5 tian-to3, chiong li2 tong3-cho3 po2. mui2-jit8 chhin-chhiunn7 tim5-chui3 ti7 ai3-ho5, lian5 ti7 bang7-tiong gun2 ia7 chhio3-hai-hai, ah! siang2 chai li2 lai5 khui chhut khang-khak chi-phio3, chi2-si7 chiong goan2 tong3-cho3 tong3-cho3 tong3-cho3 leng2-chui2 lai5 kai2 so3."
        ],
        [
          "是你保證欲來予阮過著幸福的日子，無煩惱，害阮為你神魂顛倒，將你當做寶。每日親像沉醉佇愛河，連佇夢中阮也笑咍咍，啊！誰知你來開出空殼支票，只是將阮當做當做當做冷水來解燥。",
          "si7 li2 po2-cheng3 beh lai5 hou7 gun2 koe3 tioh8 heng7-hok e5 jit8-chi2, bo5 hoan5-lo2, hai7 gun2 ui7 li2 sin5-hun5 tian-to3, chiong li2 tong3-cho3 po2. mui2-jit8 chhin-chhiunn7 tim5-chui3 ti7 ai3-ho5, lian5 ti7 bang7-tiong gun2 ia7 chhio3-hai-hai, ah! siang2 chai li2 lai5 khui chhut khang-khak chi-phio3, chi2-si7 chiong goan2 tong3-cho3 tong3-cho3 tong3-cho3 leng2-chui2 lai5 kai2 so3."
        ],
        [
          "每日親像沉醉佇愛河，連佇夢中阮也笑咍咍，啊！誰知你來開出空殼支票，只是將阮當做當做當做冷水來解燥。",
          "mui2-jit8 chhin-chhiunn7 tim5-chui3 ti7 ai3-ho5, lian5 ti7 bang7-tiong gun2 ia7 chhio3-hai-hai, ah! siang2 chai li2 lai5 khui chhut khang-khak chi-phio3, chi2-si7 chiong goan2 tong3-cho3 tong3-cho3 tong3-cho3 leng2-chui2 lai5 kai2 so3."
        ]
      ],
      "篇名": "空殼支票"
    },
    {
      "作者": "潘芳烈",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一杯苦酒才才吞落喉，毋管伊酒有偌厚，也是酒醉了後，一枝針剌佇心頭，管待伊血底流，一切攏愛感謝你無情的侍候。",
          "chit8 poe khou2-chiu2 chiah-chiah thun loh8 au5, m7 koan2 i chiu2 u7 joa7 kau7, ia7 si7 chiu2-chui3 liau2-au7, chit8 ki chiam chhak8 ti7 sim-thau5, koan2-thai7 i huih teh lau5, it-chhe3 long2 ai3 kam2-sia7 li2 bo5 cheng5 e5 su7-hau7."
        ],
        [
          "愛著你我嘛想袂曉，趁著今也閣會喘氣，感情看破放水流。你啥物花言巧語，攏講會出喙，也毋驚去咬著舌。你常常底對天咒誓，敢毋驚去得罪天，阮嘛是阮父母生，敢講你毋是，怎樣你傷害阮即爾深，上可憐女人心。",
          "ai3 tioh8 li2 goa2 ma7 siunn7 be7 hiau2, than3 tioh8 kim-ia7 koh e7 chhoan2-khui3, kam2-cheng5 khoann3-phoa3 pang3 chui2 lau5. li2 siann2-mih8 hoa-gian5-kha2-gi2, long2 kong2 e7 chhut-chhui3, ia7 m7 kiann khi3 ka7 tioh8 chih8. li2 siong5-siong5 teh tui3 thinn chiu3-choa7, kam2 m7 kiann khi3 tek-choe7 thinn, goan2 ma7 si7 goan2 pe7-bu2 seng, kam2 kong2 li2 m7 si7, chainn2-iunn7 li2 siong-hai7 goan2 chiah-nih chhim, siong7 kho2-lin5 lu2-jin5-sim."
        ],
        [
          "一杯苦酒才才吞落喉，毋管伊酒有偌厚，也是酒醉了後，一枝針剌佇心頭，管待伊血底流，一切攏愛感謝你無情的侍候。",
          "chit8 poe khou2-chiu2 chiah-chiah thun loh8 au5, m7 koan2 i chiu2 u7 joa7 kau7, ia7 si7 chiu2-chui3 liau2-au7, chit8 ki chiam chhak8 ti7 sim-thau5, koan2-thai7 i huih teh lau5, it-chhe3 long2 ai3 kam2-sia7 li2 bo5 cheng5 e5 su7-hau7."
        ],
        [
          "愛著你我嘛想袂曉，趁著今也閣會喘氣，感情看破放水流。你啥物花言巧語，攏講會出喙，也毋驚去咬著舌。你常常底對天咒誓，敢毋驚去得罪天，阮嘛是阮父母生，敢講你毋是，怎樣你傷害阮即爾深，上可憐女人心。",
          "ai3 tioh8 li2 goa2 ma7 siunn7 be7 hiau2, than3 tioh8 kim-ia7 koh e7 chhoan2-khui3, kam2-cheng5 khoann3-phoa3 pang3 chui2 lau5. li2 siann2-mih8 hoa-gian5-kha2-gi2, long2 kong2 e7 chhut-chhui3, ia7 m7 kiann khi3 ka7 tioh8 chih8. li2 siong5-siong5 teh tui3 thinn chiu3-choa7, kam2 m7 kiann khi3 tek-choe7 thinn, goan2 ma7 si7 goan2 pe7-bu2 seng, kam2 kong2 li2 m7 si7, chainn2-iunn7 li2 siong-hai7 goan2 chiah-nih chhim, siong7 kho2-lin5 lu2-jin5-sim."
        ],
        [
          "你啥物花言巧語，攏講會出喙，也毋驚去咬著舌。你常常底對天咒誓，敢毋驚去得罪天，阮嘛是阮父母生，敢講你毋是，怎樣你傷害阮即爾深，上可憐女人心。",
          "li2 siann2-mih8 hoa-gian5-kha2-gi2, long2 kong2 e7 chhut-chhui3, ia7 m7 kiann khi3 ka7 tioh8 chih8. li2 siong5-siong5 teh tui3 thinn chiu3-choa7, kam2 m7 kiann khi3 tek-choe7 thinn, goan2 ma7 si7 goan2 pe7-bu2 seng, kam2 kong2 li2 m7 si7, chainn2-iunn7 li2 siong-hai7 goan2 chiah-nih chhim, siong7 kho2-lin5 lu2-jin5-sim."
        ]
      ],
      "篇名": "花言巧語"
    },
    {
      "作者": "蔡振南",
      "出版年": "0",
      "文類": "流行歌",
      "書寫系統": "漢字",
      "段": [
        [
          "花若離枝隨蔫去，閣開已經無仝時，箬若落塗隨黃去，閣發已經無仝位，恨你毋知阮心意，為著新嬰等春天。毋願青春空枉費，白白屈守變枯枝。",
          "hoe na7 li7 ki sui5 lian--khi3, koh khui i2-keng bo5 kang5 si5, hioh8 na7 loh8 thou5 sui5 ng5--khi3, koh hoat i2-keng bo5 kang5 ui7, hun7 li2 m7 chai goan2 sim-i3, ui7 tioh8 sin-enn tan2 chhun-thinn. m7 goan7 chheng-chhun khang ong2-hui3, peh8-peh8 khut-siu2 pian3 khou-ki."
        ],
        [
          "紅花無芳味，芳花也無紅艷時。一肩擔雞雙頭啼，望你知影阮心意，願將魂魄交予你。世間冷暖情為貴，寒冬也會變春天。",
          "ang5 hoe bo5 phang-bi7, phang-hoe ia7 bo5 ang5-iam7-si5. chit8 keng tann3-ke siang thau5 thi5, bang7 li2 chai-iann2 goan2 sim-i3, goan7 chiong hun5-phek kau hou7 li2. se3-kan leng2-loan2 cheng5 ui5 kui3, han5-tang ia7 e7 pinn3 chhun-thinn."
        ]
      ],
      "篇名": "花若離枝"
    }
  ]
}
