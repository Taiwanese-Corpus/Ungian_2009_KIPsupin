{
  "資料": [
    {
      "作者": "洪艾倫",
      "出版年": "0",
      "文類": "流行歌",
      "書寫系統": "漢字",
      "段": [
        [
          "風若吹，會畏寒，月圓只有阮孤單，感情的路途是坎坷路，好天也會變落雨。",
          "hong na7 chhe, e7 ui3-koann5, goeh8-inn5 chi2-u7 goan2 kou-toann, kam2-cheng5 e5 lou7-tou5 si7 kham2-khiat-lou7, ho2-thinn ia7 e7 pinn3 loh8-hou7."
        ],
        [
          "啊過去的錯誤，感情的怨妒，流落無奈的痛苦。風若吹，會畏寒，月若圓只有阮孤單。",
          "ah koe3-khi3 e5 chho3-gou7, kam2-cheng5 e5 oan3-tou3, lau5 loh8 bo5 nai7 e5 thong3-khou2. hong na7 chhe, e7 ui3-koann5, goeh8 na7 inn5 chi2-u7 goan2 kou-toann."
        ]
      ],
      "篇名": "月圓心缺角"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "毋知看過有偌濟擺，月圓變月眉，每日流著相思的目屎，茫茫底等待。你的純情愛阮非常了解，雙人分開確實無奈，忍受他鄉稀微的心態。毋敢來辜負你的愛，啊！心愛有你的關懷溫暖佇心內。",
          "m7 chai khoann3 koe3 u7 loa7 che7 pai2, goeh8-inn5 pian3 geh8-bai5, mui2-jit8 lau5 tioh8 siunn-si e5 bak8-sai2, bang5-bang5 teh tan2-thai7. li2 e5 sun5-cheng5 ai3 goan2 hui-siong5 liau2-kai2, siang-lang5 pun-khui khak-sit8 bo5 nai7, jim2-siu7 thann-hiong hi-bi5 e5 sim-thai3. m7 kann2 lai5 kou-hu7 li2 e5 ai3, ah! sim-ai3 u7 li2 e5 koan-hoai5 un-loan2 ti7 sim-lai7."
        ],
        [
          "毋知看過有偌濟擺，月圓變月眉，每日流著相思的目屎，茫茫底等待。你的純情愛阮非常了解，雙人分開確實無奈，忍受他鄉稀微的心態。毋敢來辜負你的愛，啊！心愛有你的關懷溫暖佇心內。",
          "m7 chai khoann3 koe3 u7 loa7 che7 pai2, goeh8-inn5 pian3 geh8-bai5, mui2-jit8 lau5 tioh8 siunn-si e5 bak8-sai2, bang5-bang5 teh tan2-thai7. li2 e5 sun5-cheng5 ai3 goan2 hui-siong5 liau2-kai2, siang-lang5 pun-khui khak-sit8 bo5 nai7, jim2-siu7 thann-hiong hi-bi5 e5 sim-thai3. m7 kann2 lai5 kou-hu7 li2 e5 ai3, ah! sim-ai3 u7 li2 e5 koan-hoai5 un-loan2 ti7 sim-lai7."
        ],
        [
          "你的純情愛阮非常了解，雙人分開確實無奈，忍受他鄉稀微的心態。毋敢來辜負你的愛，啊！心愛有你的關懷溫暖佇心內。",
          "li2 e5 sun5-cheng5 ai3 goan2 hui-siong5 liau2-kai2, siang-lang5 pun-khui khak-sit8 bo5 nai7, jim2-siu7 thann-hiong hi-bi5 e5 sim-thai3. m7 kann2 lai5 kou-hu7 li2 e5 ai3, ah! sim-ai3 u7 li2 e5 koan-hoai5 un-loan2 ti7 sim-lai7."
        ]
      ],
      "篇名": "月圓思情"
    },
    {
      "作者": "吳嘉祥",
      "出版年": "0",
      "文類": "流行歌",
      "書寫系統": "漢字",
      "段": [
        [
          "千山萬水叫著你名字，彼段情放袂記，予阮孤單寂寞過日子。叫一聲心愛的人，為怎樣放我底心稀微。嘆一聲癡情的我，為怎樣心內暗傷悲。希望你會當聽見，滿腹的相思中秋月圓時，等你轉來團圓。",
          "chhian-soann-ban7-chui2 kio3 tioh8 li2 mia5-ji7, hit toann7 cheng5 pang3 be7 ki3, hou7 gun2 kou-toann chek8-bok8 koe3 jit8-chi2. kio3 chit8 siann sim-ai3 e5 lang5, ui7 chainn2-iunn7 pang3 goa2 teh sim hi-bi5. than3 chit8 siann chhi-cheng5 e5 goa2, ui7 chainn2-iunn7 sim-lai7 am3 siong-pi. hi-bong7 li2 e7 tang3 thiann-kinn3, moa2-pak e5 siunn-si tiong-chhiu goeh8-inn5 si5, tan2 li2 tng2 lai5 thoan5-oan5."
        ],
        [
          "千山萬水叫著你名字，彼段情放袂記，予阮孤單寂寞過日子。叫一聲心愛的人，為怎樣放我底心稀微。嘆一聲癡情的我，為怎樣心內暗傷悲。希望你會當聽見，滿腹的相思中秋月圓時，等你轉來團圓。",
          "chhian-soann-ban7-chui2 kio3 tioh8 li2 mia5-ji7, hit toann7 cheng5 pang3 be7 ki3, hou7 gun2 kou-toann chek8-bok8 koe3 jit8-chi2. kio3 chit8 siann sim-ai3 e5 lang5, ui7 chainn2-iunn7 pang3 goa2 teh sim hi-bi5. than3 chit8 siann chhi-cheng5 e5 goa2, ui7 chainn2-iunn7 sim-lai7 am3 siong-pi. hi-bong7 li2 e7 tang3 thiann-kinn3, moa2-pak e5 siunn-si tiong-chhiu goeh8-inn5 si5, tan2 li2 tng2 lai5 thoan5-oan5."
        ],
        [
          "叫一聲心愛的人，為怎樣放我底心稀微。嘆一聲癡情的我，為怎樣心內暗傷悲。希望你會當聽見，滿腹的相思中秋月圓時，等你轉來團圓。",
          "kio3 chit8 siann sim-ai3 e5 lang5, ui7 chainn2-iunn7 pang3 goa2 teh sim hi-bi5. than3 chit8 siann chhi-cheng5 e5 goa2, ui7 chainn2-iunn7 sim-lai7 am3 siong-pi. hi-bong7 li2 e7 tang3 thiann-kinn3, moa2-pak e5 siunn-si tiong-chhiu goeh8-inn5 si5, tan2 li2 tng2 lai5 thoan5-oan5."
        ]
      ],
      "篇名": "月圓時"
    },
    {
      "作者": "陳宏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "毋管是命抑是運，漂泊一生無怨恨。欲行的路猶真遠，透早行到日黃昏，凍露水受風霜，想著前途毋敢睏。男子漢大丈夫過去請你莫閣問，啥物困難我認份，鹹酸苦澀我會吞，漂泊的人出身是無分，人講歹竹會出好筍。",
          "m7-koan2 si7 mia7 iah8 si7 un7, phiau-phiat it-seng bo5 oan3-hun7. beh kiann5 e5 lou7 iau2 chin hng7, thau3-cha2 kiann5 kau3 jit8 hong5-hun, tang3 lou7-chui2 siu7 hong-song, siunn7 tioh8 chian5-tou5 m7 kann2 khun3. lam5-chu2 han3 tai7 tiong7-hu koe3-khi3 chhiann2 li2 mai3 koh mng7, siann2-mih8 khun3-lan5 goa2 jin7-hun7, kiam5 sng khou2 siap goa2 e7 thun, phiau-phiat e5 lang5 chhut-sin si7 bo5 hun, lang5 kong2 phainn2 tek e7 chhut ho2 sun2."
        ],
        [
          "毋管是命抑是運，漂泊一生無怨恨。欲行的路猶真遠，透早行到日黃昏，凍露水受風霜，想著前途毋敢睏。男子漢大丈夫過去請你莫閣問，啥物困難我認份，鹹酸苦澀我會吞，漂泊的人出身是無分，人講歹竹會出好筍。",
          "m7-koan2 si7 mia7 iah8 si7 un7, phiau-phiat it-seng bo5 oan3-hun7. beh kiann5 e5 lou7 iau2 chin hng7, thau3-cha2 kiann5 kau3 jit8 hong5-hun, tang3 lou7-chui2 siu7 hong-song, siunn7 tioh8 chian5-tou5 m7 kann2 khun3. lam5-chu2 han3 tai7 tiong7-hu koe3-khi3 chhiann2 li2 mai3 koh mng7, siann2-mih8 khun3-lan5 goa2 jin7-hun7, kiam5 sng khou2 siap goa2 e7 thun, phiau-phiat e5 lang5 chhut-sin si7 bo5 hun, lang5 kong2 phainn2 tek e7 chhut ho2 sun2."
        ],
        [
          "凍露水受風霜，想著前途毋敢睏。男子漢大丈夫過去請你莫閣問，啥物困難我認份，鹹酸苦澀我會吞，漂泊的人出身是無分，人講歹竹會出好筍。",
          "tang3 lou7-chui2 siu7 hong-song, siunn7 tioh8 chian5-tou5 m7 kann2 khun3. lam5-chu2 han3 tai7 tiong7-hu koe3-khi3 chhiann2 li2 mai3 koh mng7, siann2-mih8 khun3-lan5 goa2 jin7-hun7, kiam5 sng khou2 siap goa2 e7 thun, phiau-phiat e5 lang5 chhut-sin si7 bo5 hun, lang5 kong2 phainn2 tek e7 chhut ho2 sun2."
        ]
      ],
      "篇名": "歹竹出好筍"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮那會即歹命，出門專是計程車，毋是酒家，就是舞廳。啉酒跳舞食宵夜，每暗有善良小姐，伴阮跳舞到深夜。若予阮太太知影，敢會無性命。",
          "goan2 na2 e7 chiah phainn2 mia7, chhut-mng5 choan si7 ke3-teng5-chhia, m7 si7 chiu2-ka, chiu7-si7 bu2-thiann. lim-chiu2 thiau3-bu2 chiah8 siau-ia7, mui2 am3 u7 sian7-liong5 sio2-chia2, phoann7 goan2 thiau3-bu2 kau3 chhim-ia7. na7 hou7 goan2 thai3-thai3 chai-iann2, kam2 e7 bo5 sinn3-mia7."
        ],
        [
          "阮那會即歹命，每日有路通好行，毋是西門町就是大稻埕，烏貓陪伴阿狗兄。有一日太太若知，阮著開喙叫阿娘，有啥人會來了解歹命阿狗兄。",
          "goan2 na2 e7 chiah phainn2-mia7, mui2-jit8 u7 lou7 thang-ho2 kiann5, m7 si7 Se-mng5-teng chiu7-si7 Toa7-tiu7-tiann5, ou-niau poe5-phoann7 a-kau2-hiann. u7 chit8 jit8 thai3-thai3 na7 chai, goan2 tioh8 khui-chhui3 kio3 a-nia5, u7 siann2-lang5 e7 lai5 liau2-kai2 phainn2 mia7 a-kau2 hiann."
        ],
        [
          "阮那會即歹命，陪伴小姐四界行，暗時欣賞酒家小姐，半暝閣來行舞廳，爽歪歪太太若知，阮敢會來倒頭栽，有啥人會來了解歹命阿狗兄。",
          "goan2 na2 e7 chiah phainn2 mia7, poe5-phoann7 sio2-chia2 si3-koe3 kiann5, am3-si5 him-siong2 chiu2-ka sio2-chia2, poann3-mi5 koh lai5 kiann5 bu2-thiann, song2-oainn-oainn thai3-thai3 na7 chai, goan2 kam2 e7 lai5 to3-thau5 chai, u7 siann2-lang5 e7 lai5 liau2-kai2 phainn2 mia7 a-kau2 hiann."
        ]
      ],
      "篇名": "歹命阿狗兄"
    },
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "敢講是因為我，是去予蜊仔肉糊著目睭，也講是因為我細漢袂曉想，堂堂男子漢變成這款的模樣。原來我是交著歹朋友，一个欠人罵的歹朋友，我無目睭，為何天公伯也，你也無保佑，你無目睭。",
          "kam2 kong2 si7 in-ui7 goa2, si7 khi3 hou7 la5-a2 bah kou5 tioh8 bak8-chiu, ia7 kong2 si7 in-ui7 goa2 se3-han3 be7 hiau2 siunn7, tong5-tong5 lam5-chu2 han3 pinn3-chiann5 chit khoan2 e5 bou5-iunn7. goan5-lai5 goa2 si7 kau tioh8 phainn2 peng5-iu2, chit8 e5 khiam3 lang5 ma7 e5 phainn2 peng5-iu2, goa2 bo5 bak8-chiu, ui7-ho5 thinn-kong-peh--a2, li2 ia7 bo5 po2-iu7, li2 bo5 bak8-chiu."
        ],
        [
          "毋知命運歹，抑是皮底癢，實在真夭壽，攏無啥人來解救。原來我是交著歹朋友，一个欠人罵的歹朋友並毋是我愛去學歹，小探聽你就知，其實做人我足實在，唉！為何我會予人來陷害？事到如今才會知，原來我是交著歹朋友，我無目睭。",
          "m7 chai mia7-un7 phainn2, iah8 si7 phe5 teh chiunn7, sit8-chai7 chin iau2-siu7, long2 bo5 siann2-lang5 lai5 kai2-kiu3. goan5-lai5 goa2 si7 kau tioh8 phainn2 peng5-iu2, chit8 e5 khiam3 lang5 ma7 e5 phainn2 peng5-iu2peng7 m7 si7 goa2 ai3 khi3 oh8-phainn2, sio2 tham3-thiann li2 chiu7 chai, ki5-sit8 cho3-lang5 goa2 chiok sit8-chai7, ai! ui7-ho5 goa2 e7 hou7 lang5 lai5 ham7-hai7? su7 kau3 ju5-kim chiah e7 chai, goan5-lai5 goa2 si7 kau tioh8 phainn2 peng5-iu2, goa2 bo5 bak8-chiu."
        ],
        [
          "毋知命運歹，抑是皮底癢，實在真夭壽，攏無啥人來解救，原來我是交著歹朋友，一个欠人罵的歹朋友，一个膨肚短命歹朋友，我無目睭，lt's You，lt's You。一个無較縒閣兩光朋友，May Be lt's You ，May Be lt's You。",
          "m7 chai mia7-un7 phainn2, iah8 si7 phe5 teh chiunn7, sit8-chai7 chin iau2-siu7, long2 bo5 siann2-lang5 lai5 kai2-kiu3, goan5-lai5 goa2 si7 kau tioh8 phainn2 peng5-iu2, chit8 e5 khiam3 lang5 ma7 e5 phainn2 peng5-iu2, chit8 e5 phong3-tou7 te2 mia7 phainn2 peng5-iu2, goa2 bo5 bak8-chiu, lt's You, lt's You. chit8 e5 bo5 khah choah8 koh liong2-kong peng5-iu2, May Be lt's You , May Be lt's You."
        ]
      ],
      "篇名": "歹朋友"
    },
    {
      "作者": "張勇強",
      "出版年": "0",
      "文類": "流行歌",
      "書寫系統": "漢字",
      "段": [
        [
          "行佇鬧熱的街市，心情是稀微。一个人雖然伶俐，也難免感覺寂寞無味。你出現佇阮目前，來對阮表愛意，想欲愛你又驚受傷，心內三心又兩意，只有對你講，歹勢啦歹勢啦。",
          "kiann5 ti7 nau7-jiat8 e5 koe-chhi7, sim-cheng5 si7 hi-bi5. chit8 e5 lang5 sui-jian5 leng2-li7, ia7 lan5-bian2 kam2-kak chek8-bok8 bo5 bi7. li2 chhut-hian7 ti7 gun2 bak8-cheng5, lai5 tui3 gun2 pio2 ai3-i3, siunn7 beh ai3 li2 iu7 kiann siu7-siong, sim-lai7 sam sim iu7 liong2 i3, chi2-u7 tui3 li2 kong2, phainn2-se3 lah phainn2-se3 lah."
        ],
        [
          "阮的情毋知拍毋見佇佗位，對你的好意，阮毋敢隨意，只有憺憺來離開，哦歹勢啦歹勢啦，阮的愛毋願凊綵來出賣，無論你的心是真抑是假，阮猶原感激在心底。",
          "goan2 e5 cheng5 m7 chai phah m7 kinn3 ti7 to2-ui7, tui3 li2 e5 ho2-i3, goan2 m7 kann2 sui5-i3, chi2-u7 tiam7-tiam7 lai5 li7-khui, ouh phainn2-se3 lah phainn2-se3 lah, goan2 e5 ai3 m7 goan7 chhin3-chhai2 lai5 chhut-be7, bo5-lun7 li2 e5 sim si7 chin iah8 si7 ke2, goan2 iu5-oan5 kam2-kek chai7 sim-toe2."
        ]
      ],
      "篇名": "歹勢啦"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "父母疼咱若性命，毋通予伊心痛疼。毋通虛榮愛名聲，為著前途愛拍拚。苦口良言著愛聽，歹路千萬毋通行。",
          "pe7-bu2 thiann3 lan2 na7 sinn3-mia7, m7 thang hou7 i sim thiann3-thang3. m7 thang hi-eng5 ai3 mia5-siann, ui7 tioh8 chian5-tou5 ai3 phah-piann3. khou2-khau2 liong5-gan5 tioh8 ai3 thiann, phainn2-lou7 chhian-ban7 m7 thang kiann5."
        ],
        [
          "父母辛苦來飼囝，希望囝兒做好囝。烏暗江湖拚性命，真是予人心痛疼。回頭是岸向前行，毋通閣再做歹囝。",
          "pe7-bu2 sin-khou2 lai5 chhi7-kiann2, hi-bong7 kiann2-ji5 choe3 ho2 kiann2. ou-am3 kang-ou5 piann3 senn3-mia7, chin si7 hou7 lang5 sim thiann3-thang3. hoe5-thau5 si7 hoann7 hiong3-cheng5 kiann5, m7 thang koh chai3 choe3 phainn2-kiann2."
        ],
        [
          "看人有錢有名聲，毋通想講咱歹命。命運毋是天註定，著愛自己來拍拚。暫時失敗毋免驚，到尾才會知輸贏。",
          "khoann3 lang5 u7 chinn5 u7 mia5-siann, m7 thang siunn7 kong2 lan2 phainn2 mia7. mia7-un7 m7 si7 thinn chu3-tiann7, tioh8 ai3 chu7-ki2 lai5 phah-piann3. chiam7-si5 sit-pai7 m7 bian2 kiann, kau3 be2 chiah e7 chai su-iann5."
        ]
      ],
      "篇名": "歹路毋通行"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "頭戴竹笠唉遮日頭啊喂，手牽犁兄唉行到水田頭，哪哎唷犁兄喂日曝汗那流，逐家協力啊！來拍拚哎唷喂，哪哎唷哩都犁兄唉日曝汗那流，逐家協力來拍拚噯唷喂。",
          "thau5 tai3 tek-loeh8-a2 jia jit8-thau5 a-ui3, chhiu2 khan le5 hiann oeh kiann5 kau3 chui2-chhan5 thau5, na2-ai-io3 le5-hiann-oe7 jit8-phak8 koann7 na2 lau5, tak8-ke hiap8-lek8 ah! lai5 phah-piann3 ai-io3-ui3, na2-ai-io3-li2-to le5-hiann--e5 jit8-phak8 koann7 na2 lau5, tak8-ke hiap8-lek8 lai5 phah-piann3 ai-io3-ui3."
        ],
        [
          "腳踏水車唉佇水門啊喂，手牽犁妹唉透早天未光，哪哎唷犁妹喂水冰透心腸，逐家協力啊！來拍拚哎唷喂，哪哎唷哩都犁妹唉水冰透心腸，逐家協力來拍拚噯唷喂。",
          "kha tah8 chui2-chhia e3 ti7 chui2-mng5 a-ui3, chhiu2 khan le5-be7-e2 thau3-cha2 thinn boe7 kng, na2-ai-io3 le5-moe7-oe7 chui2 peng thau3 sim-tng5, tak8-ke hiap8-lek8 ah! lai5 phah-piann3 ai-io3-ui3, na2-ai-io3-li2-to le5-moe7-e2 chui2 peng thau3 sim-tng5, tak8-ke hiap8-lek8 lai5 phah-piann3 ai-io3-ui3"
        ],
        [
          "手扶牛耙唉鋤田草啊喂，我勸犁兄唉毋通叫艱苦，哪哎唷犁妹喂為著顧三頓，逐家協力啊！來拍拚哎唷喂，哪哎唷哩都犁兄唉為著顧三頓，逐家協力來拍拚噯唷喂。",
          "chhiu2-phou5 gu5-pe5 e2 tu5 chhan5-chhau2 a-ui3, goa2 khng3 le5-hiann-e2 m7 thang kio3 kan-khou2, na2-ai-io3 le5-moe7-oe7 ui7 tioh8 kou3 sann tng3, tak8-ke hiap8-lek8 ah! lai5 phah-piann3 ai-io3-ui3, na2-ai-io3-li2-to le5-hiann-e2 ui7 tioh8 kou3 sann tng3, tak8-ke hiap8-lek8 lai5 phah-piann3 ai-io3-ui3"
        ]
      ],
      "篇名": "牛犁歌"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "猶原落著毛毛小雨的暗暝，又來到初戀的港邊，見景傷情，目屎滴落胸前。苦嘆幸福變成水泳，敢講愛情的過程即無閒，抑是對阮的命運較薄倖，雖然傷情自己安慰心靈，但願心愛你會知情。",
          "iu5-oan5 loh8-toh8 mng5-mng5 sio2-hou7 e5 am3-mi5, iu7 lai5 kau3 chhou-loan5 e5 kang2 pinn, kinn3 keng2 siong-cheng5, bak8-sai2 tih loh8 heng-cheng5. khou2-than3 heng7-hok pinn3-chiann5 chui2 eng2, kam2 kong2 ai3-cheng5 e5 koe3-theng5 chiah bo5 eng5, iah8 si7 tui3 gun2 e5 mia7-un7 khah pok8-heng7, sui-jian5 siong-cheng5 chu7-ki2 an-ui3 sim-leng5, tan3-goan7 sim-ai3 li2 e7 ti cheng5."
        ],
        [
          "猶原落著毛毛小雨的暗暝，又來到初戀的港邊，見景傷情，目屎滴落胸前。苦嘆幸福變成水泳，敢講愛情的過程即無閒，抑是對阮的命運較薄倖，雖然傷情自己安慰心靈，但願心愛你會知情。",
          "iu5-oan5 loh8-toh8 mng5-mng5 sio2-hou7 e5 am3-mi5, iu7 lai5 kau3 chhou-loan5 e5 kang2 pinn, kinn3 keng2 siong-cheng5, bak8-sai2 tih loh8 heng-cheng5. khou2-than3 heng7-hok pinn3-chiann5 chui2 eng2, kam2 kong2 ai3-cheng5 e5 koe3-theng5 chiah bo5 eng5, iah8 si7 tui3 gun2 e5 mia7-un7 khah pok8-heng7, sui-jian5 siong-cheng5 chu7-ki2 an-ui3 sim-leng5, tan3-goan7 sim-ai3 li2 e7 ti cheng5."
        ],
        [
          "敢講愛情的過程即無閒，抑是對阮的命運較薄倖，雖然傷情自己安慰心靈，但願心愛你會知情。",
          "kam2 kong2 ai3-cheng5 e5 koe3-theng5 chiah bo5 eng5, iah8 si7 tui3 gun2 e5 mia7-un7 khah pok8-heng7, sui-jian5 siong-cheng5 chu7-ki2 an-ui3 sim-leng5, tan3-goan7 sim-ai3 li2 e7 ti cheng5."
        ]
      ],
      "篇名": "毛毛雨"
    }
  ]
}
