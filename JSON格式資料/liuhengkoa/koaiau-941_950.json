{
  "資料": [
    {
      "作者": "吳旭文",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮想無啥人可以像阮這樣軟心肝，表面堅強的女性，其實心內最軟孱。但為著愛情聽可拚性命，日子是一工一工經過，青春像電影。伊在繁華的都市，變甲無情無心肝，阮親像春花落，心畏寒。",
          "goan2 siunn7 bo5 siann2 lang5 kho2-i2 chhiunn7 goan2 chit-iunn7 nng2 sim-koann, piau2-bin7 kian-kiong5 e5 lu2-seng3, ki5-sit8 sim-lai7 choe3 nng2-chiann2. na7 ui7 tioh8 ai3-cheng5 theng3-kho2 piann3 senn3-mia7, jit8-chi2 si7 chit8 kang chit8 kang keng-ke3, chheng-chhun chhiunn7 tian7-iann2. i chai7 hoan5-hoa5 e5 tou-chhi7, pinn3-kah bo5 cheng5 bo5 sim-koann, goan2 chhin-chhiunn7 chhun-hoe loh8, sim ui3-koann5."
        ],
        [
          "敢講世間女性抵著感情攏是即軟孱，一旦聽著傷心歌，吞忍目屎哭無聲。敢講跟著一个放蕩的人咱就愛認命，冷冷看伊底變卦，阮親像小船靠無岸，只好暗淡離開，莫提起伊的名。",
          "kam2 kong2 se3-kan lu2-seng3 tu2 tioh8 kam2-cheng5 long2 si7 chiah nng2-chiann2, it-tan3 thiann tioh8 siong-sim-koa, thun-lun2 bak8-sai2 khau3 bo5 siann. kam2 kong2 toe3 tioh8 chit8 e5 hong3-tong7 e5 lang5 lan2 chiu7 ai3 jin7-mia7, leng2-leng2 khoann3 i teh pian3-koa3, goan2 chhin-chhiunn7 sio2-chun5 kho3 bo5 hoann7, chi2-ho2 am3-tam7 li7-khui, mai3 the5-khi2 i e5 mia5."
        ]
      ],
      "篇名": "軟心肝"
    },
    {
      "作者": "鄭俊義",
      "出版年": "0",
      "文類": "流行歌",
      "書寫系統": "漢字",
      "段": [
        [
          "這是啥物社會，七桃的比拍拚的錢較濟。大街小巷買無一本冊，電動的ㄆㄧㄡ\\ㄆㄧㄡ\\是開甲規世界。你若會，欲會逐家會，巧的我嘛算一个。臺灣話講若是欲靠贏筊偆家賄，到尾也賣某賣囝賣老爸。",
          "chit si7 siann2-mih8 sia7-hoe7, thit-tho5 e5 pi2 phah-piann3 e5 chinn5 khah che7. toa7-ke sio2-hang7 be2 bo5 chit8 pun2 chheh, tian7-tong7 e5 ㄆㄧㄡ\\ㄆㄧㄡ\\ si7 khui kah kui se3-kai3. li2 na7 e7, beh e7 tak8-ke e7, khiau2 e5 goa2 ma7 sng3 chit8 e5. Tai5-oan5-oe7 kong2 na7 si7 beh kho3 iann5 kiau2 chhun ke-he2, kau3 boe2-a2 be7 bou2 be7 kiann2 be7 lau7-pe7."
        ],
        [
          "這是啥物社會？做官的本錢著開赫濟，大大細細買票兼烏紗，當選才換伊挨咱老百姓，你若賣，欲買逐家買，痟貪的我嘛算一个。臺灣話，講若有人做大人用錢買，到尾也衰你衰我衰逐家。",
          "che si7 siann2-mih8 sia7-hoe7? choe3 koann--e5 pun2-chinn5 tioh8 khai hiah che7, toa7-toa7-se3-se3 be2-phio3 kiam ou-se, tong3-soan2 chiah oann7 i e lan2 lau7-peh-sinn3, li2 na7 be7, beh be2 tak8-ke be2, siau2-tham--e5 goa2 ma7 sng3 chit8 e5. Tai5-oan5-oe7, kong2 na7 u7 lang5 choe3 tai7-jin5 iong7 chinn5 be2, kau3 boe2-a2 soe li2 soe goa2 soe tak8-ke."
        ],
        [
          "這是啥物社會，目睭都看懸無看低。大人只干但顧著面底皮，比七仔比車比厝比路螺。你若吹，欲吹逐家吹，膨風的我嘛算一个。臺灣話講人無照起工，腳踏實地，到尾也悽慘落魄加狼狽囉。",
          "che si7 siann2-mih8 sia7-hoe7, bak8-chiu to khoann3 koan5 bo5 khoann3 ke7. toa7-lang5 chi2 kan-ta kou3 tioh8 bin7-toe2-phe5, pi2 chhit-a2 pi2 chhia pi2 chhu3 pi2 lou7-le5. li2 na7 chhe, beh chhe tak8-ke chhe, phong3-hong--e5 goa2 ma7 sng3 chit8 e5. Tai5-oan5-oe7 kang2 lang5 bo5 chiau3-khi2-kang, kha-tah8-sit8-te7, kau3 boe2-a2 chhi-chham2 lok8-phek ka liong5-poe7-lo5."
        ]
      ],
      "篇名": "這才是漂泊男兒臺灣話"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為著談戀愛，來到這个所在，親像戇囝婿，阮逐項攏毋知。字雖然會曉看，但是話袂曉聽，有人相借問，干但會曉講嘿嘿我毋知影。",
          "ui7 tioh8 tam5 loan5-ai3, lai5 kau3 chit e5 sou2-chai7, chhin-chhiunn7 gong7 kiann2-sai3, goan2 tak8-hang7 long2 m7 chai. ji7 sui-jian5 e7-hiau2 khoann3, tan7-si7 oe7 be7-hiau2 thiann, u7 lang5 sio chioh-mng7, kan-na7 e7-hiau2 kong2 he-he goa2 m7 chai-iann2."
        ],
        [
          "經過即濟年，慢慢已經習慣，毋但學台語，嘛會曉踅夜市。當歸鴨擔仔麵，蠔仔煎的魷魚羹，各地的口味我嘛真合意，嘛攏知位。",
          "keng-ke3 chiah che7 ni5, ban7-ban7 i2-keng sip8-koan3, m7-na7 oh8 Tai5-gi2, ma7 e7-hiau2 seh8 ia7-chhi7. tong-kui-ah tann3-a2-mi7, o5-a2-chian e5 liu5-hi5-kinn, kok-te7 e5 khau2-bi7 goa2 ma7 chin kah-i3, ma7 long2 chai-ui7."
        ],
        [
          "這是一个好所在，有鄉土嘛有現代。這是一个好所在，我欲轉來去講予人知。這是一个好所在，有鄉土嘛有現代。這是一个好所在，我欲轉來去講予人知。",
          "che si7 chit8 e5 ho2 sou2-chai7, u7 hiong-thou2 ma7 u7 hian7-tai7. che si7 chit8 e5 ho2 sou2-chai7, goa2 beh tng2 lai5-khi3 kong2 hou7 lang5 chai. che si7 chit8 e5 ho2 sou2-chai7, u7 hiong-thou2 ma7 u7 hian7-tai7. che si7 chit8 e5 ho2 sou2-chai7, goa2 beh tng2 lai5-khi3 kong2 hou7 lang5 chai."
        ],
        [
          "為著談戀愛，來到這个所在，親像戇囝婿，阮逐項攏毋知。字雖然會曉看，但是話袂曉聽，有人相借問，干但會曉講嘿嘿我毋知影。",
          "ui7 tioh8 tam5 loan5-ai3, lai5 kau3 chit e5 sou2-chai7, chhin-chhiunn7 gong7 kiann2-sai3, goan2 tak8-hang7 long2 m7 chai. ji7 sui-jian5 e7-hiau2 khoann3, tan7-si7 oe7 be7-hiau2 thiann, u7 lang5 sio chioh-mng7, kan-na7 e7-hiau2 kong2 he-he goa2 m7 chai-iann2."
        ],
        [
          "經過即濟年，慢慢已經習慣，毋但學台語，嘛會曉踅夜市。當歸鴨擔仔麵，蠔仔煎的魷魚羹，各地的口味我嘛真合意，嘛攏知位。",
          "keng-ke3 chiah che7 ni5, ban7-ban7 i2-keng sip8-koan3, m7-na7 oh8 Tai5-gi2, ma7 e7-hiau2 seh8 ia7-chhi7. tong-kui-ah tann3-a2-mi7, o5-a2-chian e5 liu5-hi5-kinn, kok-te7 e5 khau2-bi7 goa2 ma7 chin kah-i3, ma7 long2 chai-ui7."
        ],
        [
          "這是一个好所在，有鄉土嘛有現代。這是一个好所在，我欲轉來去講予人知。這是一个好所在，有鄉土嘛有現代。這是一个好所在，我欲轉來去講予人知。",
          "che si7 chit8 e5 ho2 sou2-chai7, u7 hiong-thou2 ma7 u7 hian7-tai7. che si7 chit8 e5 ho2 sou2-chai7, goa2 beh tng2 lai5-khi3 kong2 hou7 lang5 chai. che si7 chit8 e5 ho2 sou2-chai7, u7 hiong-thou2 ma7 u7 hian7-tai7. che si7 chit8 e5 ho2 sou2-chai7, goa2 beh tng2 lai5-khi3 kong2 hou7 lang5 chai."
        ]
      ],
      "篇名": "這是一个好所在"
    },
    {
      "作者": "李秀真",
      "出版年": "0",
      "文類": "流行歌",
      "書寫系統": "漢字",
      "段": [
        [
          "這敢是戀愛，這敢是戀愛，緊來想看覓。心肝霹噗踩，面紅笑目眉，敢是緣份已經來。",
          "che kam2 si7 loan5-ai3, che kam2 si7 loan5-ai3, kin2 lai5 siunn7 khoann3-mai7. sim-koann phih8-phok8-chhai2, bin7 ang5 chhio3 bak8-bai5, kann2 si7 ian5-hun7 i2-keng lai5."
        ],
        [
          "這敢是戀愛，這敢是戀愛，毋通放心內，若有真意愛，年久就會知，望你疼惜阮的愛。",
          "che kam2 si7 loan5-ai3, che kam2 si7 loan5-ai3, m7 thang pang3 sim-lai7, na7 u7 chin i3-ai3, ni5 ku2 to7 e7 chai, bang7 li2 thiann3-sioh goan2 e5 ai3."
        ],
        [
          "你的人愈倚愈近愈看愈是實在，想欲鑽入你心懷，溫柔對待，聲音司奶，我的愛你了解。",
          "li2 e5 lang5 lu2 oa2 lu2 kin7 lu2 khoann3 lu2 si7 sit8-chai7, siunn7 beh chng3 jip8 li2 sim-hoai5, un-jiu5 tui3-thai7, siann-im sai-nai, goa2 e5 ai3 li2 liau2-kai2."
        ],
        [
          "感情世界，有你安排，毋驚有啥物來阻礙。誠意愛講予我知，若凊凊綵綵阮無愛。",
          "kam2-cheng5 se3-kai3, u7 li2 an-pai5, m7 kiann u7 siann2-mih8 lai5 chou2-gai7. chiann5 i3-ai3 kong2 hou7 goa2 chai, na7 chhin3-chhin3-chhai2-chhai2 goan2 bo5 ai3."
        ],
        [
          "心肝霹噗踩，面紅笑目眉，緣份已經來，這就是戀愛。我有真意愛，年久你就知，毋通放心內，我會疼惜你的愛。",
          "sim-koann phih8-phok8-chhai2, bin7 ang5 chhio3 bak8-bai5, ian5-hun7 i2-keng lai5, che chiu7-si7 loan5-ai3. goa2 u7 chin i3-ai3, ni5 ku2 li2 chiu7 chai, m7 thang pang3 sim-lai7, goa2 e7 thiann3-sioh li2 e5 ai3."
        ]
      ],
      "篇名": "這敢是戀愛"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "咱歡歡喜喜捀這杯連杯酒，咱爽爽快快啉這杯歡喜的酒。這杯來我敬你，彼杯來祝福伊，事事項項也如意。輕輕鬆鬆無憂無愁歡喜過日子，快快樂樂無煩無惱人人食百二。毋管是為啥物，毋管是啥代誌，心情也著放予開。伊嘛福氣喲伊嘛福氣喲，伊嘛福氣喲伊嘛福氣喲。祝福你，祝福伊，咱鬥陣就是福氣喲。",
          "lan2 hoann-hoann-hi2-hi2 phang5 chit poe lian5 poe chiu2, lan2 song2-song2-khoai3-khoai3 lim chit poe hoann-hi2 e5 chiu2. chit poe lai5 goa2 keng3 li2, hit poe lai5 chiok-hok i, su7-su7-hang7-hang7 ia7 ju5-i3. khin-khin-sang-sang bo5-iu-bo5-chhiu5 hoann-hi2 koe3 jit8-chi2, khoai3-khoai3-lok8-lok8 bo5-hoan5-bo5-lo2 lang5-lang5 chiah8 pah-ji7. m7 koan2 si7 ui7 siann2-mih8, m7 koan2 si7 siann2 tai7-chi3, sim-cheng5 ia7 tioh8 pang3 hou7 khui. i ma7 hok-khi3 io i ma7 hok-khi3 io, i ma7 hok-khi3 io i ma7 hok-khi3 io. chiok-hok li2, chiok-hok i, lan2 tau3-tin7 chiu7-si7 hok-khi3 io."
        ],
        [
          "咱歡歡喜喜捀這杯連杯酒，咱爽爽快快啉這杯歡喜的酒。這杯來我敬你，彼杯來祝福伊，事事項項也如意。輕輕鬆鬆無憂無愁歡喜過日子，快快樂樂無煩無惱人人食百二。毋管是為啥物，毋管是啥代誌，心情也著放予開。伊嘛福氣喲伊嘛福氣喲，伊嘛福氣喲伊嘛福氣喲。祝福你，祝福伊，咱鬥陣就是福氣喲。",
          "lan2 hoann-hoann-hi2-hi2 phang5 chit poe lian5 poe chiu2, lan2 song2-song2-khoai3-khoai3 lim chit poe hoann-hi2 e5 chiu2. chit poe lai5 goa2 keng3 li2, hit poe lai5 chiok-hok i, su7-su7-hang7-hang7 ia7 ju5-i3. khin-khin-sang-sang bo5-iu-bo5-chhiu5 hoann-hi2 koe3 jit8-chi2, khoai3-khoai3-lok8-lok8 bo5-hoan5-bo5-lo2 lang5-lang5 chiah8 pah-ji7. m7 koan2 si7 ui7 siann2-mih8, m7 koan2 si7 siann2 tai7-chi3, sim-cheng5 ia7 tioh8 pang3 hou7 khui. i ma7 hok-khi3 io i ma7 hok-khi3 io, i ma7 hok-khi3 io i ma7 hok-khi3 io. chiok-hok li2, chiok-hok i, lan2 tau3-tin7 chiu7-si7 hok-khi3 io."
        ],
        [
          "輕輕鬆鬆無憂無愁歡喜過日子，快快樂樂無煩無惱人人食百二。毋管是為啥物，毋管是啥代誌，心情也著放予開。伊嘛福氣喲伊嘛福氣喲，伊嘛福氣喲伊嘛福氣喲。祝福你，祝福伊，咱鬥陣就是福氣喲。",
          "khin-khin-sang-sang bo5-iu-bo5-chhiu5 hoann-hi2 koe3 jit8-chi2, khoai3-khoai3-lok8-lok8 bo5-hoan5-bo5-lo2 lang5-lang5 chiah8 pah-ji7. m7 koan2 si7 ui7 siann2-mih8, m7 koan2 si7 siann2 tai7-chi3, sim-cheng5 ia7 tioh8 pang3 hou7 khui. i ma7 hok-khi3 io i ma7 hok-khi3 io, i ma7 hok-khi3 io i ma7 hok-khi3 io. chiok-hok li2, chiok-hok i, lan2 tau3-tin7 chiu7-si7 hok-khi3 io."
        ]
      ],
      "篇名": "連杯酒"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "薰煙茫霧的都市，月娘攏無看見。踅來又踅去，予人感覺無元氣。啊！都市即爾大無地去，毋是燒酒就是粉味，心情愈來愈稀微，生活變甲真空虛，這款日子算啥物，都市無聊的暗暝。",
          "hun-ian bong5-bu7 e5 tou-chhi7, goeh8-niu5 long2 bo5 khoann3-kinn3. seh8 lai5 iu7 seh8 khi3, hou7 lang5 kam2-kak bo5 goan5-khi3. ah! tou-chhi7 chiah-nih toa7 bo5 te7 khi3, m7 si7 sio-chiu2 chiu7-si7 hun2-bi7, sim-cheng5 ju2 lai5 ju2 hi-bi5, seng-oah8 pinn3-kah chin khang-hi, chit khoan2 jit8-chi2 sng3 siann2-mih8, tou-chhi7 bo5-liau5 e5 am3-mi5."
        ],
        [
          "薰煙茫霧的都市，月娘攏無看見。踅來又踅去，予人感覺無元氣。啊！都市即爾大無地去，毋是燒酒就是粉味，心情愈來愈稀微，生活變甲真空虛，這款日子算啥物，都市無聊的暗暝。",
          "hun-ian bong5-bu7 e5 tou-chhi7, goeh8-niu5 long2 bo5 khoann3-kinn3. seh8 lai5 iu7 seh8 khi3, hou7 lang5 kam2-kak bo5 goan5-khi3. ah! tou-chhi7 chiah-nih toa7 bo5 te7 khi3, m7 si7 sio-chiu2 chiu7-si7 hun2-bi7, sim-cheng5 ju2 lai5 ju2 hi-bi5, seng-oah8 pinn3-kah chin khang-hi, chit khoan2 jit8-chi2 sng3 siann2-mih8, tou-chhi7 bo5-liau5 e5 am3-mi5."
        ],
        [
          "啊！都市即爾大無地去，毋是燒酒就是粉味，心情愈來愈稀微，生活變甲真空虛，這款日子算啥物，都市無聊的暗暝。",
          "ah! tou-chhi7 chiah-nih toa7 bo5 te7 khi3, m7 si7 sio-chiu2 chiu7-si7 hun2-bi7, sim-cheng5 ju2 lai5 ju2 hi-bi5, seng-oah8 pinn3-kah chin khang-hi, chit khoan2 jit8-chi2 sng3 siann2-mih8, tou-chhi7 bo5-liau5 e5 am3-mi5."
        ]
      ],
      "篇名": "都市無聊的暗暝"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "含露牡丹啊！花當紅，為著薄情伊一人，虛情假愛怨恨重，誤阮青春啊！處女叢。",
          "ham5 lou7 bou2-tan--ah! hoe tng ang5, ui7 tioh8 pok8-cheng5 i chit8 lang5, hi-cheng5-ke2-ai3 oan3-hun7 tang7, gou7 goan2 chheng-chhun ah! chhu3-lu2 chang5."
        ],
        [
          "花蕊受人拆離開，難得回復青春期，情恨目屎也免滴，毋免自嘆啊！暗傷悲。",
          "hoe-lui2 siu7 lang5 thiah li7-khui, lan5-tit he5-hok8 chheng-chhun-ki5, cheng5-hun7 bak8-sai2 ia7 bian2 tih, m7 bian2 chu7 than3 ah! am3 siong-pi."
        ],
        [
          "想欲過去來放離，難忘春宵對談詩，眠夢會得來叫醒，猶原目屎啊！是勝利。",
          "siunn7 beh koe3-khi3 lai5 pang3-li7, lan5-bong5 chhun-siau tui3-tam5 si, bin5-bang7 e7-tit lai5 kio3-chhinn2, iu5-goan5 bak8-sai2--ah! si7 seng3-li7."
        ]
      ],
      "篇名": "都馬調"
    },
    {
      "作者": "彭經洲",
      "出版年": "0",
      "文類": "流行歌",
      "書寫系統": "漢字",
      "段": [
        [
          "青紅燈光照門楣，舉頭一看心悲哀。十年夫妻的恩愛，離翁放囝不應該，啊！野玫瑰難怪我憤慨。",
          "chhenn-ang5 teng-kng chiau3 mng5-bai5, giah8-thau5 chit8-khoann3 sim pi-ai. chap8 ni5 hu-chhe e5 un-ai3, li7 ang pang3 kiann2 put-eng-kai, ah! ia2 mui5-kui3 lan5-koai3 goa2 hun3-khai3."
        ],
        [
          "冬天過了春天來，迎新棄舊不應該。虛華墮落煙花界，無想翁囝的將來，啊！野玫瑰恨你不應該。",
          "tang-thinn ke3 liau2 chhun-thinn lai5, ngia5-sin-khi3-ku7 put-eng-kai. hi-hoa tui7-loh8 ian-hoa-kai3, bo5 siunn7 ang kiann2 e5 chiong-lai5, ah! ia2 mui5-kui3 hun7 li2 put-eng-kai."
        ],
        [
          "火燒罟寮全無望，娶著歹某一世人。花蕊上驚採花蜂，花蜂上驚漚花叢，啊！野玫瑰恨你一世人。",
          "hoe2 sio kou-liau5 choan5 bo5 bang7, chhoa7 tioh8 phainn2-bou2 chit8-si3-lang5. hoe-lui2 siong7 kiann chhai2-hoe-phang, hoe phang siong7 kiann au3 hoe chang5, ah! ia2 mui5-kui3 hun7 li2 chit8-si3-lang5."
        ]
      ],
      "篇名": "野玫瑰"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "希望你毋通來誤會，阮的愛情無欲賣。雖然人講阮只要付出代價，鴛鴦夢親像蝴蝶雙雙飛，野花毋免山盟海誓。希望風輕輕吹，希望雨輕輕過，但願今夜咱的夢，毋是明日咱的罪。野花啥人來栽培，雖然命運即爾歹，雖然身份即爾低，猶原有阮堅強的美麗。",
          "hi-bong7 li2 m7 thang lai5 gou7-hoe7, goan2 e5 ai3-cheng5 bo5 beh be7. sui-jian5 lang5 kong2 gun2 chi2-iau3 hu3-chhut tai7-ke3, oan-iunn-bang7 chhin-chhiunn7 ou5-tiap8 sang-sang poe, ia2-hoe m7 bian2 san-beng5-hai2-se3. hi-bang7 hong khin-khin chhe, hi-bong7 hou7 khin-khin ke3, tan3-goan7 kim-ia7 lan2 e5 bang7, m7 si7 beng5-jit8 lan2 e5 choe7. ia2-hoe siann2-lang5 lai5 chai-poe5, sui-jian5 mia7-un7 chiah-nih phainn2, sui-jian5 sin-hun7 chiah-nih ke7, iu5-goan5 u7 goan2 kian-kiong5 e5 bi2-le7."
        ],
        [
          "希望你毋通來誤會，阮的愛情無欲賣。雖然人講阮只要付出代價，鴛鴦夢親像蝴蝶雙雙飛，野花毋免山盟海誓。希望風輕輕吹，希望雨輕輕過，但願今夜咱的夢，毋是明日咱的罪。野花啥人來栽培，雖然命運即爾歹，雖然身份即爾低，猶原有阮堅強的美麗。",
          "hi-bong7 li2 m7 thang lai5 gou7-hoe7, goan2 e5 ai3-cheng5 bo5 beh be7. sui-jian5 lang5 kong2 gun2 chi2-iau3 hu3-chhut tai7-ke3, oan-iunn-bang7 chhin-chhiunn7 ou5-tiap8 sang-sang poe, ia2-hoe m7 bian2 san-beng5-hai2-se3. hi-bang7 hong khin-khin chhe, hi-bong7 hou7 khin-khin ke3, tan3-goan7 kim-ia7 lan2 e5 bang7, m7 si7 beng5-jit8 lan2 e5 choe7. ia2-hoe siann2-lang5 lai5 chai-poe5, sui-jian5 mia7-un7 chiah-nih phainn2, sui-jian5 sin-hun7 chiah-nih ke7, iu5-goan5 u7 goan2 kian-kiong5 e5 bi2-le7."
        ],
        [
          "希望風輕輕吹，希望雨輕輕過，但願今夜咱的夢，毋是明日咱的罪。野花啥人來栽培，雖然命運即爾歹，雖然身份即爾低，猶原有阮堅強的美麗。",
          "hi-bang7 hong khin-khin chhe, hi-bong7 hou7 khin-khin ke3, tan3-goan7 kim-ia7 lan2 e5 bang7, m7 si7 beng5-jit8 lan2 e5 choe7. ia2-hoe siann2-lang5 lai5 chai-poe5, sui-jian5 mia7-un7 chiah-nih phainn2, sui-jian5 sin-hun7 chiah-nih ke7, iu5-goan5 u7 goan2 kian-kiong5 e5 bi2-le7."
        ]
      ],
      "篇名": "野花"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一生為著癡情的個性，予人看無目地。佇你的心內到底阮是野草抑是花，隨在風雨淋，親像佮你無關係。明明知影若閣再愛你，只有是受罪，偏偏希望一生牽手過。若無你的人生，我的心嘛未像山底崩天底變。我愛你想你等你，你害我誤我逼我，捀著燒酒一定啉甲凋。目睭濕哭未出聲，心肝冷親像冰山，毋甘來看破才來為你心疼。一暝一日愈想愈驚，無情的夢是啥人叫醒我。",
          "it-seng ui7 tioh8 chhi-cheng5 e5 ko3-seng3, hou7 lang5 khoann3 bo5 bak8-te7. ti7 li2 e5 sim-lai7 tau3-te2 goan2 si7 ia2-chhau2 iah8 si7 hoe, sui5-chai7 hong-hou7 lam5, chhin-chhiunn7 kah li2 bo5 koan-he7. beng5-beng5 chai-iann2 na7 koh chai3 ai3 li2, chi2-u7 si7 siu7-choe7, phian-phian hi-bong7 it-seng khan-chhiu2 ke3. na7 bo5 li2 e5 jin5-seng, goa2 e5 sim ma7 be7 chhiunn7 soann teh pang thinn teh pian3. goa2 ai3 li2 siunn7 li2 tan2 li2, li2 hai7 goa2 gou7 goa2 pek goa2, phang5 tioh8 sio-chiu2 it-teng7 lim kah ta. bak8-chiu sip khau3 be7 chhut-siann, sim-koann leng2 chhin-chhiunn7 peng-soann, m7 kam lai5 khoann3-phoa3 chiah lai5 ui7 li2 sim-thiann3. chit8 me5 chit8 jit8 lu2 siunn7 lu2 kiann, bo5 cheng5 e5 bang7 si7 siann2 lang5 kio3-chhinn2 goa2."
        ],
        [
          "一生為著癡情的個性，予人看無目地。佇你的心內到底阮是野草抑是花，隨在風雨淋，親像佮你無關係。明明知影若閣再愛你，只有是受罪，偏偏希望一生牽手過。若無你的人生，我的心嘛未像山底崩天底變。我愛你想你等你，你害我誤我逼我，捀著燒酒一定啉甲凋。目睭濕哭未出聲，心肝冷親像冰山，毋甘來看破才來為你心疼。一暝一日愈想愈驚，無情的夢是啥人叫醒我。",
          "it-seng ui7 tioh8 chhi-cheng5 e5 ko3-seng3, hou7 lang5 khoann3 bo5 bak8-te7. ti7 li2 e5 sim-lai7 tau3-te2 goan2 si7 ia2-chhau2 iah8 si7 hoe, sui5-chai7 hong-hou7 lam5, chhin-chhiunn7 kah li2 bo5 koan-he7. beng5-beng5 chai-iann2 na7 koh chai3 ai3 li2, chi2-u7 si7 siu7-choe7, phian-phian hi-bong7 it-seng khan-chhiu2 ke3. na7 bo5 li2 e5 jin5-seng, goa2 e5 sim ma7 be7 chhiunn7 soann teh pang thinn teh pian3. goa2 ai3 li2 siunn7 li2 tan2 li2, li2 hai7 goa2 gou7 goa2 pek goa2, phang5 tioh8 sio-chiu2 it-teng7 lim kah ta. bak8-chiu sip khau3 be7 chhut-siann, sim-koann leng2 chhin-chhiunn7 peng-soann, m7 kam lai5 khoann3-phoa3 chiah lai5 ui7 li2 sim-thiann3. chit8 me5 chit8 jit8 lu2 siunn7 lu2 kiann, bo5 cheng5 e5 bang7 si7 siann2 lang5 kio3-chhinn2 goa2."
        ],
        [
          "我愛你想你等你，你害我誤我逼我，捀著燒酒一定啉甲凋。",
          "goa2 ai3 li2 siunn7 li2 tan2 li2, li2 hai7 goa2 gou7 goa2 pek goa2, phang5 tioh8 sio-chiu2 it-teng7 lim kah ta."
        ]
      ],
      "篇名": "野草也是花"
    }
  ]
}
