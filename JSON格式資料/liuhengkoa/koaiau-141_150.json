{
  "資料": [
    {
      "作者": "無",
      "出版年": "1959",
      "文類": "流行歌",
      "書寫系統": "漢字",
      "段": [
        [
          "樹欲靜風不停，心欲靜人不肯。滿腹熱情漸漸冰冷，恢復當初已經無可能。結合的心拆做兩爿，仝無仝心最傷情，長期吞忍袂堪得心凝，決心不再為你犧牲。",
          "chhiu7 beh cheng7 hong put theng5, sim iok8 cheng7 lang5 put kheng2. moa2-pak jiat8-cheng5 chiam7-chiam7 peng-leng2, hoe-hok8 tong-chhou i2-keng bo5 kho2-leng5. kiat-hap8 e5 sim thiah choe3 nng7 peng5, kang5 bo5 kang5-sim choe3 siong-cheng5, tng5-ki5 thun-lun2 be7-kham-tit sim gian5, koat-sim put chai3 ui7 li2 hi-seng."
        ],
        [
          "是你來造成今日的情形，何必怪我心肝硬。分手是目前唯一的可能，一切蒼天早就決定。樹欲靜風不停，心欲靜心拆兩爿。",
          "si7 li2 lai5 cho7-seng5 kim-jit8 e5 cheng5-heng5, ho5-pit koai3 goa2 sim-koann ngi7. hun-chhiu2 si7 bok8-chian5 i5-it e5 kho2-leng5, it-chhe3 chhang-thinn cha2 chiu7 koat-teng7. chhiu7 beh cheng7 hong put theng5, sim iok8 cheng7 sim thiah nng7 peng5."
        ]
      ],
      "篇名": "心拆兩爿"
    },
    {
      "作者": "白進法",
      "出版年": "0",
      "文類": "流行歌",
      "書寫系統": "漢字",
      "段": [
        [
          "毋通閣愛伊，予你心內即稀微。為何一段情愛到最後伊煞來變成空？愛甲即委屈，你毋通閣再忍耐，女人的一生毋是等待。",
          "m7 thang koh ai3 i, hou7 li2 sim-lai7 chiah hi-bi5. ui7-ho5 chit8 toann7 cheng5-ai3 kau3 choe3-au7 i soah lai5 pinn3-chiann5 khang? ai3 kah chiah ui2-khut, li2 m7 thang koh chai3 jim2-nai7, lu2-jin5 e5 it-seng m7 si7 tan2-thai7."
        ],
        [
          "感情是需要疼惜關懷，總有一工我相信你會愛別人，猶有人會當予你夢，我若是你我早著來離開，有悲傷心那會堪？",
          "kam2-cheng5 si7 su-iau3 thiann3-sioh koan-hoai5, chong2 u7 chit8 kang goa2 siong-sin3 li2 e7 ai3 pat8-lang5, iau2 u7 lang5 e7 tang3 hou7 li2 bang7, goa2 na7 si7 li2 goa2 cha2 tioh8 lai5 li7-khui, u7 pi-siong sim na2 e7 kham?"
        ],
        [
          "總有一工我相信你會愛別人，猶有人會當予你夢，我若是你我早著來離開，有悲傷心那會堪？",
          "chong2 u7 chit8 kang goa2 siong-sin3 li2 e7 ai3 pat8-lang5, iau2 u7 lang5 e7 tang3 hou7 li2 bang7, goa2 na7 si7 li2 goa2 cha2 tioh8 lai5 li7-khui, u7 pi-siong sim na2 e7 kham?"
        ]
      ],
      "篇名": "心那會堪"
    },
    {
      "作者": "林邊",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心情親像一隻船，行到海中央，海泳浮浮又沉沉就是阮的心情。每日想伊想袂停，親像風吹一陣又一陣。每夜做夢夢見伊，親像伊佇阮身邊。為著欲見伊，只有夢中去，為著夢中見，日時變半暝。",
          "sim-cheng5 chhin-chhiunn7 chit8 chiah chun5, kiann5 kau3 hai2 tiong-ng, hai2-eng2 phu5-phu5 iu7 tim5-tim5 chiu7-si7 goan2 e5 sim-cheng5. mui2-jit8 siunn7 i siunn7 be7 theng5, chhin-chhiunn7 hong-chhoe chit8 chun7 iu7 chit8 chun7. mui2 ia7 cho3 bang7 bang7-kinn3 i, chhin-chhiunn7 i ti7 gun2 sin-pinn. ui7 tioh8 beh kinn3 i, chi2-u7 bang7-tiong khi3, ui7 tioh8 bang7-tiong kinn3, jit8-si5 pian3 poann3-mi5."
        ],
        [
          "心情親像一片雲，飛到天西爿，日頭落山的黃昏就是阮的心情。每日想伊想袂停，親像風吹一陣又一陣。每夜做夢夢見伊，親像伊佇阮身邊。為著欲見伊，只有夢中去，為著夢中見，日時變半暝。",
          "sim-cheng5 chhin-chhiunn7 chit8 phinn3 hun5, poe kau3 thian sai-peng5, jit8-thau5 loh8-soann e5 hong5-hun chiu7-si7 goan2 e5 sim-cheng5. mui2-jit8 siunn7 i siunn7 be7 theng5, chhin-chhiunn7 hong-chhoe chit8 chun7 iu7 chit8 chun7. mui2 ia7 cho3 bang7 bang7-kinn3 i, chhin-chhiunn7 i ti7 gun2 sin-pinn. ui7 tioh8 beh kinn3 i, chi2-u7 bang7-tiong khi3, ui7 tioh8 bang7-tiong kinn3, jit8-si5 pian3 poann3-mi5."
        ],
        [
          "心情親像一片雲，飛到天西爿，日頭落山的黃昏就是阮的心情。每日想伊想袂停，親像風吹一陣又一陣。每夜做夢夢見伊，親像伊佇阮身邊。為著欲見伊，只有夢中去，為著夢中見，日時變半暝。",
          "sim-cheng5 chhin-chhiunn7 chit8 phinn3 hun5, poe kau3 thian sai-peng5, jit8-thau5 loh8-soann e5 hong5-hun chiu7-si7 goan2 e5 sim-cheng5. mui2-jit8 siunn7 i siunn7 be7 theng5, chhin-chhiunn7 hong-chhoe chit8 chun7 iu7 chit8 chun7. mui2 ia7 cho3 bang7 bang7-kinn3 i, chhin-chhiunn7 i ti7 gun2 sin-pinn. ui7 tioh8 beh kinn3 i, chi2-u7 bang7-tiong khi3, ui7 tioh8 bang7-tiong kinn3, jit8-si5 pian3 poann3-mi5."
        ]
      ],
      "篇名": "心情"
    },
    {
      "作者": "任賢齊",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你欲離開的彼一工，心內有話想欲對你講，但是毋知按怎，那會舌拍結面紅紅，敢是看破一場空，抑是天公伯也註定我無半項。",
          "li2 beh li7-khui e5 hit chit8 kang, sim-lai7 u7 oe7 siunn7 beh tui3 li2 kong2, tan7-si7 m7 chai an2-choann2, na2 e7 chih8 phah-kat bin7-ang5-ang5, kann2 si7 khoann3-phoa3 chit8 tiunn5 khong, iah8 si7 thinn-kong-peh ia7 chu3-tiann7 goa2 bo5 poann3 hang7."
        ],
        [
          "火車慢慢的駛入車站，阮的心情愈來愈沉重，月台頂面來來往往的人，只偆我佮你攏無振動。",
          "hoe2-chhia ban7-ban7 e5 sai2 jip8 chhia-cham7, goan2 e5 sim-cheng5 ju2 lai5 ju2 tim5-tang7, goeh8-tai5 teng2-bin7 lai5 lai5 ong2-ong2 e5 lang5, chi2 chhun goa2 kah li2 long2 bo5 tin2-tang7."
        ],
        [
          "阮只是想欲說出，阮只愛你一人，火車慢慢的駛出車站，阮的心情顛倒變輕鬆。",
          "goan2 chi2-si7 siunn7 beh soeh chhut, goan2 chi2 ai3 li2 chit8 lang5, hoe2-chhia ban7-ban7 e5 sai2 chhut chhia-cham7, goan2 e5 sim-cheng5 tian-to3 pian3 khin-sang."
        ],
        [
          "因為你的眼神，予我感覺猶有希望。一个人徛踮月台邊，看著火車遠遠駛向前去，響起咱的愛情，是赫爾仔酸甘蜜甜。",
          "in-ui7 li2 e5 gan2-sin5, hou7 goa2 kam2-kak iau2 u7 hi-bong7. chit8 e5 lang5 khia7 tiam3 goeh8-tai5 pinn, khoann3 tioh8 hoe2-chhia hng7-hng7 sai2 hiong3-cheng5 khi3, hiang2-khi2 lan2 e5 ai3-cheng5, si7 hiah-nih-a2 sng kam bit8 tinn."
        ],
        [
          "我會每天思念你，你是千萬毋通共我來放袂記，千萬毋通放袂記，我是每天思念你。",
          "goa2 e7 mui2-thinn su-liam7 li2, li2 si7 chhian-ban7 m7 thang ka7 goa2 lai5 pang3 be7 ki3, chhian-ban7 m7 thang pang3 be7 ki3, goa2 si7 mui2-thinn su-liam7 li2."
        ]
      ],
      "篇名": "心情車站"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我的心情無人會了解，我的心事無人知。當初伊是我的心愛，現在已經別人的太太。無想毋知通悲哀，愈想心內愈憤慨，心肝親像做風颱，怪我愛伊太厲害，如今欲哭才知也無目屎。",
          "goa2 e5 sim-cheng5 bo5 lang5 e7 liau2-kai2, goa2 e5 sim-su7 bo5 lang5 chai. tong-chhou i si7 goa2 e5 sim-ai3, hian7-chai7 i2-keng pat8-lang5 e5 thai3-thai3. bo5 siunn7 m7 chai thang pi-ai, lu2 siunn7 sim-lai7 lu2 hun3-khai3, sim-koann chhin-chhiunn7 choe3 hong-thai, koai3 goa2 ai3 i thai3 li7-hai7, ju5-kim beh khau3 chiah chai ia7 bo5 bak8-sai2."
        ],
        [
          "我的心情無人會了解，我的心事無人知。當初伊是我的心愛，現在已經別人的太太。無想毋知通悲哀，愈想心內愈憤慨，心肝親像做風颱，怪我愛伊太厲害，如今欲哭才知也無目屎。",
          "goa2 e5 sim-cheng5 bo5 lang5 e7 liau2-kai2, goa2 e5 sim-su7 bo5 lang5 chai. tong-chhou i si7 goa2 e5 sim-ai3, hian7-chai7 i2-keng pat8-lang5 e5 thai3-thai3. bo5 siunn7 m7 chai thang pi-ai, lu2 siunn7 sim-lai7 lu2 hun3-khai3, sim-koann chhin-chhiunn7 choe3 hong-thai, koai3 goa2 ai3 i thai3 li7-hai7, ju5-kim beh khau3 chiah chai ia7 bo5 bak8-sai2."
        ],
        [
          "無想毋知通悲哀，愈想心內愈憤慨，心肝親像做風颱，怪我愛伊太厲害，如今欲哭才知也無目屎。",
          "bo5 siunn7 m7 chai thang pi-ai, lu2 siunn7 sim-lai7 lu2 hun3-khai3, sim-koann chhin-chhiunn7 choe3 hong-thai, koai3 goa2 ai3 i thai3 li7-hai7, ju5-kim beh khau3 chiah chai ia7 bo5 bak8-sai2."
        ]
      ],
      "篇名": "心情無人知"
    },
    {
      "作者": "何厚華",
      "出版年": "0",
      "文類": "流行歌",
      "書寫系統": "漢字",
      "段": [
        [
          "昨暝落的一陣雨，將咱的愛情淋甲澹糊糊。已經予你傷害的心，敢講你完全攏看無？心內想著真艱苦，若無你對我的照顧，未來日子，我欲按怎是好？",
          "cha-me5 loh8 e5 chit8 chun7 hou7, chiong lan2 e5 ai3-cheng5 lam5 kah tam5-kou5-kou5. i2-keng hou7 li2 siong-hai7 e5 sim, kam2 kong2 li2 oan5-choan5 long2 khoann3 bo5? sim-lai7 siunn7 tioh8 chin kan-khou2, na7 bo5 li2 tui3 goa2 e5 chiau3-kou3, bi7-lai5 jit8-chi2, goa2 beh an2-choann2 si7 ho2?"
        ],
        [
          "是你予阮一場夢，嘛是你將阮的夢變成空。過去對你用心疼痛，那會只偆阮一人？你講起來真輕鬆，希望我會當將你放，心內是你，欲如何閣愛別人？",
          "si7 li2 hou7 gun2 chit8 tiunn5 bang7, ma7 si7 li2 chiong goan2 e5 bang7 pinn3-chiann5 khang. koe3-khi3 tui3 li2 iong7-sim thiann3-thang3, na2 e7 chi2 chhun gun2 chit8 lang5? li2 kong2--khi2-lai5 chin khin-sang, hi-bong7 goa2 e7 tang3 chiong li2 pang3, sim-lai7 si7 li2, beh ju5-ho5 koh ai3 pat8-lang5?"
        ],
        [
          "最後的一班火車，阮孤單毋敢哭出聲。窗外的雨一陣一陣，攏充滿你的形影。最後的一班火車，傷心到何時才會煞？行過的路一站一站，每一站攏是心疼。",
          "choe3-au7 e5 chit8 pan hoe2-chhia, goan2 kou-toann m7 kann2 khau3 chhut siann. thang-goa7 e5 hou7 chit8 chun7 chit8 chun7, long2 chhiong-moa2 li2 e5 heng5-iann2. choe3-au7 e5 chit8 pan hoe2-chhia, siong-sim kau3 ho5-si5 chiah e7 soah? kiann5--koe3 e5 lou7 chit8 cham7 chit8 cham7, mui2 chit8 cham7 long2 si7 sim-thiann3."
        ]
      ],
      "篇名": "心疼"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為情為愛來所害，怨恨在心內。想欲啉酒解悲哀，痛苦無人知。癡情的人你毋愛，偏偏欲愛有錢財，你來變心不應該，你來騙我不應該，耽誤著阮的將來。",
          "ui7 chiann5 ui7 ai3 lai5 sou2 hai7, oan3-hun7 chai7 sim-lai7. siunn7 beh lim-chiu2 kai2 pi-ai, thong3-khou2 bo5 lang5 chai. chhi-cheng5 e5 lang5 li2 m7 ai3, phian-phian beh ai3 u7 chinn5-chai5, li2 lai5 pian3-sim put-eng-kai, li2 lai5 phian3 goa2 put-eng-kai, tam-gou7 tioh8 goan2 e5 chiong-lai5."
        ],
        [
          "為情為愛來所害，怨恨在心內。想欲啉酒解悲哀，痛苦無人知。癡情的人你毋愛，偏偏欲愛有錢財，你來變心不應該，你來騙我不應該，耽誤著阮的將來。",
          "ui7 chiann5 ui7 ai3 lai5 sou2 hai7, oan3-hun7 chai7 sim-lai7. siunn7 beh lim-chiu2 kai2 pi-ai, thong3-khou2 bo5 lang5 chai. chhi-cheng5 e5 lang5 li2 m7 ai3, phian-phian beh ai3 u7 chinn5-chai5, li2 lai5 pian3-sim put-eng-kai, li2 lai5 phian3 goa2 put-eng-kai, tam-gou7 tioh8 goan2 e5 chiong-lai5."
        ],
        [
          "為情為愛來所害，怨恨在心內。想欲啉酒解悲哀，痛苦無人知。癡情的人你毋愛，偏偏欲愛有錢財，你來變心不應該，你來騙我不應該，耽誤著阮的將來。",
          "ui7 chiann5 ui7 ai3 lai5 sou2 hai7, oan3-hun7 chai7 sim-lai7. siunn7 beh lim-chiu2 kai2 pi-ai, thong3-khou2 bo5 lang5 chai. chhi-cheng5 e5 lang5 li2 m7 ai3, phian-phian beh ai3 u7 chinn5-chai5, li2 lai5 pian3-sim put-eng-kai, li2 lai5 phian3 goa2 put-eng-kai, tam-gou7 tioh8 goan2 e5 chiong-lai5."
        ]
      ],
      "篇名": "心疼"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心情親像落雪，有時燒甲親像火，兩个人無講話，害我心亂亂踅。身邊的人，真心付出無反無悔，誰知你當我是破鞋。",
          "sim-cheng5 chhin-chhiunn7 loh8-seh, u7 si5 sio kah chhin-chhiunn7 hoe2, nng7 e5 lang5 bo5 kong2-oe7, hai7 goa2 sim loan7-loan7 seh8. sin-pinn e5 lang5, chin-sim hu3-chhut bo5 hoan2 bo5 hoe2, siang2 chai li2 tong3 goa2 si7 phoa3-e5."
        ],
        [
          "愛情無分真假，無情毋通怪你有罪，怪我無看詳細，害我心癡癡迷。對你的愛，愛到最後三長兩短，阮只好用真心來賠。聽講風颱彼日，分開彼日，適合一个人乾杯。",
          "ai3-cheng5 bo5 hun chin-ke2, bo5-cheng5 m7 thang koai3 li2 u7 choe7, koe3 goa2 bo5 khoann3 siong5-soe3, hai7 goa2 sim chhi chhi be5. tui3 li2 e5 ai3, ai3 kau3 choe3-au7 sann-tng5-nng7-te2, goan2 chi2-ho2 iong7 chin-sim lai5 poe5. thiann-kong2 hong-thai hit jit8, pun-khui hit jit8, sek-hap8 chit8 e5 lang5 kan-poe."
        ],
        [
          "毋知有愛無愛，有恨無恨，有緣無緣，這款感情問題上好茫到天光，醉甲半死，醒來無話，愛甲心疼用酒來洗。留著空白，往事隨風飛，阮無愛心疼來拆。",
          "m7 chai u7 ai3 bo5 ai3, u7 hun7 bo5 hun7, u7-ian5 bo5-ian5, chit khoan2 kam2-cheng5 bun7-te5 siong7 ho2 bang5 kau3 thinn-kng, chui3 kah poann3-si2, chhinn2--lai5 bo5 oe7, ai3 kah sim-thiann3 eng7-chiu2 lai5 se2. lau5 tioh8 khang-peh8, ong2-su7 sui5-hong poe, goan2 bo5 ai3 sim-thiann3 lai5 thiah."
        ]
      ],
      "篇名": "心疼酒來洗"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "裝著笑容心悲傷，送你離開家鄉，希望你自己愛保重，一切為前途來設想。",
          "Chng tioh8 chhio3-iong5 sim pi-siong, sang3 li2 li7-khui ka-hiong, hi-bong7 li2 chu7-ki2 ai3 po2-tiong7, it-chhe3 ui7 chian5-tou5 lai5 siat-siong2."
        ],
        [
          "人生人生旅途坎坎坷坷這是平常，失敗痛苦打擊有時對你會顛倒勇。啊！請你請你一定愛堅強，提出精神大膽向前衝衝衝衝衝衝，心掛意無路用。",
          "jin5-seng jin5-seng lu2-tou5 kham2-kham2-khiat-khiat che si7 peng5-siong5, sit-pai7 thong3-khou2 tann2-kek u7 si5 tui3 li2 e7 tian-to3 iong2. ah! chhiann2 li2 chhiann2 li2 it-teng7 ai3 kian-kiong5, theh8-chhut cheng-sin5 toa7-tann2 hiong3-cheng5 chhiong-chhiong-chhiong chhiong-chhiong-chhiong, sim khoa3-i3 bo5 lou7-iong7."
        ],
        [
          "裝著笑容心悲傷，送你離開家鄉，希望你自己愛保重，一切為前途來設想。",
          "Chng tioh8 chhio3-iong5 sim pi-siong, sang3 li2 li7-khui ka-hiong, hi-bong7 li2 chu7-ki2 ai3 po2-tiong7, it-chhe3 ui7 chian5-tou5 lai5 siat-siong2."
        ],
        [
          "人生人生旅途坎坎坷坷這是平常，失敗痛苦打擊有時對你會顛倒勇。啊！請你請你一定愛堅強，提出精神大膽向前衝衝衝衝衝衝，心掛意無路用。",
          "jin5-seng jin5-seng lu2-tou5 kham2-kham2-khiat-khiat che si7 peng5-siong5, sit-pai7 thong3-khou2 tann2-kek u7 si5 tui3 li2 e7 tian-to3 iong2. ah! chhiann2 li2 chhiann2 li2 it-teng7 ai3 kian-kiong5, theh8-chhut cheng-sin5 toa7-tann2 hiong3-cheng5 chhiong-chhiong-chhiong chhiong-chhiong-chhiong, sim khoa3-i3 bo5 lou7-iong7."
        ],
        [
          "人生人生旅途坎坎坷坷這是平常，失敗痛苦打擊有時對你會顛倒勇。啊！請你請你一定愛堅強，提出精神大膽向前衝衝衝衝衝衝，心掛意無路用。",
          "jin5-seng jin5-seng lu2-tou5 kham2-kham2-khiat-khiat che si7 peng5-siong5, sit-pai7 thong3-khou2 tann2-kek u7 si5 tui3 li2 e7 tian-to3 iong2. ah! chhiann2 li2 chhiann2 li2 it-teng7 ai3 kian-kiong5, theh8-chhut cheng-sin5 toa7-tann2 hiong3-cheng5 chhiong-chhiong-chhiong chhiong-chhiong-chhiong, sim khoa3-i3 bo5 lou7-iong7."
        ]
      ],
      "篇名": "心掛意無路用"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你毋免閣再眠夢，我也毋閣再癡戀。一蕊花猶吊佇花叢，被你廢掉揕落潭，你害我傷心幾落冬，變成即慘澹，恨你一世人。啊！薄情的人薄情的人，過去的惡夢，我已經洗空空。世間啥人像你即殘即爾殘，愈想心愈寒。",
          "li2 m7 bian2 koh chai3 bin5-bang7, goa2 ia7 m7 koh chai3 chhi-loan5. chit8 lui2 hoe iau2 tiau3 ti7 hoe-chang5, pi7 li2 hoe3-tiau7 tam3 loh8 tham5, li2 hai7 goa2 siong-sim kui2 loh8 tang, pinn3-chiann5 chiah chham2-tam7, hun7 li2 chit8-si3-lang5. ah! pok8-cheng5 e5 lang5 pok8-cheng5 e5 lang5, koe3-khi3 e5 ok-bang7, goa2 i2-keng se2 khang-khang. se3-kan siann2 lang5 chhiunn7 li2 chiah chhan5 chiah-nih chhan5, lu2 siunn7 sim ju2 han5."
        ],
        [
          "你毋免閣再眠夢，我也毋閣再癡戀。一蕊花猶吊佇花叢，被你廢掉揕落潭，你害我傷心幾落冬，變成即慘澹，恨你一世人。啊！薄情的人薄情的人，過去的惡夢，我已經洗空空。世間啥人像你即殘即爾殘，愈想心愈寒。",
          "li2 m7 bian2 koh chai3 bin5-bang7, goa2 ia7 m7 koh chai3 chhi-loan5. chit8 lui2 hoe iau2 tiau3 ti7 hoe-chang5, pi7 li2 hoe3-tiau7 tam3 loh8 tham5, li2 hai7 goa2 siong-sim kui2 loh8 tang, pinn3-chiann5 chiah chham2-tam7, hun7 li2 chit8-si3-lang5. ah! pok8-cheng5 e5 lang5 pok8-cheng5 e5 lang5, koe3-khi3 e5 ok-bang7, goa2 i2-keng se2 khang-khang. se3-kan siann2 lang5 chhiunn7 li2 chiah chhan5 chiah-nih chhan5, lu2 siunn7 sim ju2 han5."
        ],
        [
          "你害我傷心幾落冬，變成即慘澹，恨你一世人。啊！薄情的人薄情的人，過去的惡夢，我已經洗空空。世間啥人像你即殘即爾殘，愈想心愈寒。",
          "li2 hai7 goa2 siong-sim kui2 loh8 tang, pinn3-chiann5 chiah chham2-tam7, hun7 li2 chit8-si3-lang5. ah! pok8-cheng5 e5 lang5 pok8-cheng5 e5 lang5, koe3-khi3 e5 ok-bang7, goa2 i2-keng se2 khang-khang. se3-kan siann2 lang5 chhiunn7 li2 chiah chhan5 chiah-nih chhan5, lu2 siunn7 sim ju2 han5."
        ]
      ],
      "篇名": "心寒"
    }
  ]
}
