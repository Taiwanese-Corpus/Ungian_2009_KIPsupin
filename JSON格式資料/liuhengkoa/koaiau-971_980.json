{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "黃昏的暗風吹來阮的身軀邊，白雲也飄來飄去引阮心綿綿。想起昔日初戀的時，雙人糖甘又蜜甜，無疑會拆散分離，你也消失去，予我來予我來為你單戀暗傷悲。",
          "hong5-hun e5 am3-hong chhoe lai5 goan2 e5 sin-khu-pinn, peh8-hun5 ia7 phiau lai5 phiau khi3 in2 gun2 sim mi5-mi5. siunn7-khi2 sek-jit8 chhou-loan5 e5 si5, siang-lang5 thng5 kam iu7 bit8 tinn, bo5-gi5 e7 thiah-soann3 hun-li7, li2 ia7 siau-sit khi3, hou7 goa2 lai5 hou7 goa2 lai5 ui7 li2 toann-loan5 am3 siong-pi."
        ],
        [
          "冬天的霜風微微對面又吹來，過去的美麗春夢永遠不再來。枉費阮的真情真愛，對待著你也毋知，啥人會替阮關懷，純情的目屎，予我來予我來思思念念真不該。",
          "tang-thinn e5 sng-hong bi5-bi5 tui3-bin7 iu7 chhe lai5, koe3-khi3 e5 bi2-le7 chhun-bang7 eng2-oan2 put chai3 lai5. ong2-hui3 goan2 e5 chin-cheng5 chin ai3, tui3-thai7 tioh8 li2 ia7 m7 chai, siann2 lang5 e7 thoe3 goan2 koan-hoai5, sun5-cheng5 e5 bak8-sai2, hou7 goa2 lai5 hou7 goa2 lai5 su-su-liam7-liam7 chin put-kai."
        ],
        [
          "黃昏的暗風吹來阮的身軀邊，白雲也飄來飄去引阮心綿綿。想起昔日初戀的時，雙人糖甘又蜜甜，無疑會拆散分離，你也消失去，予我來予我來為你單戀暗傷悲。",
          "hong5-hun e5 am3-hong chhoe lai5 goan2 e5 sin-khu-pinn, peh8-hun5 ia7 phiau lai5 phiau khi3 in2 gun2 sim mi5-mi5. siunn7-khi2 sek-jit8 chhou-loan5 e5 si5, siang-lang5 thng5 kam iu7 bit8 tinn, bo5-gi5 e7 thiah-soann3 hun-li7, li2 ia7 siau-sit khi3, hou7 goa2 lai5 hou7 goa2 lai5 ui7 li2 toann-loan5 am3 siong-pi."
        ]
      ],
      "篇名": "單戀01"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "自從彼日咱離開，春去秋又來，予阮每日戀戀不捨。每日心悲哀，無疑一日又閣一日，看無你倒轉來，叫阮欲怎樣安排，孤單茫茫空等待。",
          "chu7 chiong5 hit jit8 lan2 li7-khui, chhun khi3 chhiu iu7 lai5, hou7 gun2 mui2-jit8 loan5-loan5 put sia2. mui2-jit8 sim pi-ai, bo5-gi5 chit8 jit8 iu7 koh chit8 jit8, khoann3 bo5 li2 to3-tng2--lai5, kio3 goan2 beh chainn2-iunn7 an-pai5, kou-toann bang5-bang5 khang tan2-thai7."
        ],
        [
          "月夜照在窗門邊，暗風陣陣起。往日雙人糖甘蜜甜，如今變空虛。想欲偷偷來去尋你，毋知你踮佗位。傷心的目屎點滴，只有暗中吐大悸。阮也毋敢哭出聲，恐驚人知影。內心痛疼只有忍耐，怨阮的運命，為你拖磨已經過去。三百六十五夜，相信你一定知影，阮對待你的心肝。",
          "goeh8-ia7 chiau3 chai7 thang-mng5 pinn, am3-hong chun7-chun7 khi2. eng2-jit8 siang-lang5 thng5 kam bit8 tinn, ju5-kim pian3 khang-hi. siunn7 beh thau-thau lai5-khi3 chhoe7 li2, m7 chai li2 tiam3 to2-ui7. siong-sim e5 bak8-sai2 tiam2-tih, chi2-u7 am3-tiong thou2 toa7 khui3. goan2 ia7 m7 kann2 khau3 chhut-siann, khiong2-kiann lang5 chai-iann2. lai7-sim thiann3-thang3 chi2-u7 jim2-nai7, oan3 goan2 e5 un7-mia7, ui7 li2 thoa-boa5 i2-keng koe3--khi3. sann pah lak8-chap8-gou7 ia7, siong-sin3 li2 it-teng7 chai-iann2, goan2 tui3-thai7 li2 e5 sim-koann."
        ],
        [
          "阮也毋敢哭出聲，恐驚人知影。內心痛疼只有忍耐，怨阮的運命，為你拖磨已經過去。三百六十五夜，相信你一定知影，阮對待你的心肝。",
          "goan2 ia7 m7 kann2 khau3 chhut-siann, khiong2-kiann lang5 chai-iann2. lai7-sim thiann3-thang3 chi2-u7 jim2-nai7, oan3 goan2 e5 un7-mia7, ui7 li2 thoa-boa5 i2-keng koe3--khi3. sann pah lak8-chap8-gou7 ia7, siong-sin3 li2 it-teng7 chai-iann2, goan2 tui3-thai7 li2 e5 sim-koann."
        ]
      ],
      "篇名": "單戀02"
    },
    {
      "作者": "陳明瑜",
      "出版年": "0",
      "文類": "流行歌",
      "書寫系統": "漢字",
      "段": [
        [
          "第一枝花開，連接著我和外面的世界，原來是仝一个春天，我無袂記這个世界。天也無袂記我寄春天一枝花，來探望孤島上未得出脫的人，未得出脫的人。我欲問，對我這款好意，為何又苦苦相逼，已經失去青春的身軀，猶有啥物通好交予你。",
          "te7-it ki hoe khui, lian5-chiap tioh8 goa2 ham7 goa7-bin7 e5 se3-kai3, goan5-lai5 si7 kang5 chit8 e5 chhun-thinn, goa2 bo5 be7 ki3 chit e5 se3-kai3. thinn ia7 bo5 be7 ki3 goa2 kia3 chhun-thinn chit8 ki hoe, lai5 tham3-bang7 kou-to2 siong7 boe7-tit chhut-thoat e5 lang5, boe7-tit chhut-thoat e5 lang5. goa2 beh mng7, tui3 goa2 chit khoan2 ho2-i3, ui7-ho5 iu7 khou2-khou2 siong pek, i2-keng sit-khi3 chheng-chhun e5 seng-khu, iau2 u7 siann2-mih8 thang ho2 kau hou7 li2."
        ],
        [
          "伊將所有春天的一枝花，織做一領衫，穿起這領衫，沉重若戰甲。接著天地，無情的剝削，天地也無袂記我看花的人。",
          "i chiong sou2-u7 chhun-thinn e5 chit8 ki hoe, chit choe3 chit8 nia2 sann, chheng7 khi2 chit nia2 sann, tim5-tang7 na7 chian3-kah. Chiap tioh8 thinn-te7, bo5 cheng5 e5 pak-siah, thinn-te7 ia7 bo5 be7 ki3 goa2 khoann3 hoe e5 lang5."
        ]
      ],
      "篇名": "報春"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "無疑是心愛的放我做你去，全無帶念男性的對你的情義，犧牲了性命，放捨了一切，無怨恨無代價這款的真情，為怎樣無希望難忘的勃露斯。",
          "bo5-gi5 si7 sim-ai3 e5 pang3 goa2 choe3 li2 khi3, choan5 bo5 tai3-liam7 lam5-seng3 e5 tui3 li2 e5 cheng5-gi7, hi-seng liau2 sinn3-mia7, pang3-sak liau2 it-chhe3, bo5 oan3-hun7 bo5 tai7-ke3 chit khoan2 e5 chin-cheng5, ui7 chainn2-iunn7 bo5 hi-bong7 lan5-bong5 e5 bu2-lu3-su."
        ],
        [
          "雖然是孤一个寂寞底期待，每日也是思念你難忘的形影，看破了一切，毋願再想你，為怎樣偏偏是猶原想起你，男性的真性命難忘的勃露斯。",
          "sui-jian5 si7 kou chit8 e5 chek8-bok8 teh ki5-thai7, mui2-jit8 ia7 si7 su-liam7 li2 lan5-bong5 e5 heng5-iann2, khoann3-phoa3 liau2 it-chhe3, m7 goan7 chai3 siunn7 li2, ui7 chainn2-iunn7 phian-phian si7 iu5-goan5 siunn7-khi2 li2, lam5-seng3 e5 chin sinn3-mia7 lan5-bong7 e5 bu2-lu3-su."
        ],
        [
          "懷念的夢中的，可愛的伴侶，我是賭著性命來對你表情義，希望你了解男性的純情，雖然你假情意我也思念你，最好是回轉來難忘的勃露斯。",
          "hoai5-liam7 e5 bang7-tiong e5, kho2-ai3 e5 phoann7-li7, goa2 si7 tou2-tioh8 sinn3-mia7 lai5 tui3 li2 piau2 cheng5-gi7, hi-bong7 li2 liau2-kai2 lam5-seng3 e5 sun5-cheng5, sui-jian5 li2 ke2 cheng5-i3 goa2 ia7 su-liam7 li2, choe3-ho2 si7 hoe5-choan2 lai5 lan5-bong5 e5 bu2-lu3-su."
        ]
      ],
      "篇名": "悲哀的伴侶"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "性命的太陽，心愛的太陽，求你毋通離開我，我可比海上孤帆，行無路行入烏暗，帶著我，帶著我，平安隨南風駛入港。",
          "sinn3-mia7 e5 thai3-iong5, sim-ai3 e5 thai3-iong5, kiu5 li2 m7 thang li7-khui goa2, goa2 kho2-pi2 hai2-siong7 kou phang5, kiann5 bo5 lou7 kiann5 jip8 ou-am3, toa3 tioh8 goa2, toa3 tioh8 goa2, peng5-an sui5 lam5-hong sai2 jip8 kang2."
        ],
        [
          "熱情的太陽，請你快來照顧我，空虛的無聊性命，若無你為何未快活，解救我，解救我，永遠倚身邊安慰我。",
          "jiat8-cheng5 e5 thai3-iong5, chhiann2 li2 khoai3 lai5 chiau3-kou3 goa2, khang-hi e5 bo5-liau5 sinn3-mia7, na7 bo5 li2 ui7-ho5 be7 khoann3-oah8, kai2-kiu3 goa2, kai2-kiu3 goa2, eng2-oan2 oa2 sin-pinn an-ui3 goa2."
        ],
        [
          "性命的太陽，感謝你來溫暖我，冰冷的一粒心肝，若親像火燒山，燒死我，燒死我，生死無關係，我驚寒。",
          "sinn3-mia7 e5 thai3-iong5, kam2-sia7 li2 lai5 un-loan2 goa2, peng-leng2 e5 chit8 liap8 sim-koann, na7 chhin-chhiunn7 he2 sio-soann, sio-si2 goa2, sio-si2 goa2, senn-si2 bo5 koan-he7, goa2 kiann-koann5."
        ]
      ],
      "篇名": "悲哀的命運"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "像這款較慘會死，悲慘的戀愛夢。是啥人是啥人是啥人來教我，予我每日空思夢。全部是苦哀的夢，昨暝彼个眠夢啦。怎樣伊會放阮孤單一个，怎樣伊會放阮孤單一个，被夜風吹落街市，夜夜底徘徊。",
          "chhiunn7 chit khoan2 khah chham2 e7 si2, pi-chham2 e5 loan5-ai3-bang7. si7 siann2 lang5 si7 siann2 lang5 si7 siann2 lang5 lai5 ka3 goa2, hou7 goa2 mui2-jit8 khang su bang7. choan5-pou7 si7 khou2-ai e5 bang7, cha-me5 hit e5 bin5-bang7--lah. chainn2-iunn7 i e7 pang3 gun2 kou-tan chit8 e5, chainn2-iunn7 i e7 pang3 gun2 kou-toann chit8 e5, pi7 ia7-hong chhoe loh8 koe-chhi7, ia7-ia7 teh pai5-hoe5."
        ],
        [
          "無情的夜風吹來，凍冷了阮心內。為怎樣為怎樣為怎樣到現在，又是想起彼个人。總講是空思夢想，也是我的戇想啦。怎樣伊會放阮孤單一个，怎樣伊會放阮孤單一个，被夜風吹落街市，夜夜底徘徊。",
          "bo5-cheng5 e5 ia7-hong chhoe--lai5, tang3-leng2 liau2 gun2 sim-lai7. ui7 chainn2-iunn7 ui7 chainn2-iunn7 ui7 chainn2-iunn7 kau3 hian7-chai7, iu7 si7 siunn7-khi2 hit e5 lang5. chong2-kong2 si7 khang-su bang7-siong2, ia7 si7 goa2 e5 gong7-siunn7 lah. chainn2-iunn7 i e7 pang3 gun2 kou-toann chit8 e5, chainn2-iunn7 i e7 pang3 gun2 kou-toann chit8 e5, pi7 ia7-hong chhoe loh8 koe-chhi7, ia7-ia7 teh pai5-hoe5."
        ],
        [
          "彼一日佮伊行的，懷念的這條路。若孤單若孤單若孤單來行到，也會悲傷流珠淚。大聲來叫也無用，伊是去了的人啦，怎樣伊會放阮孤單一个，怎樣伊會放阮孤單一个，被夜風吹落街市，夜夜底徘徊。",
          "hit chit8 jit8 kah i heng5 e5, hoai5-liam7 e5 chit tiau5 lou7. na7 kou-toann na7 kou-toann na7 kou-toann lai5 kiann5 kau3, ia7 e7 pi-siong lau5 chu-lui7. toa7-siann lai5 kio3 ia7 bo5 iong7, i si7 khi3 liau2 e5 lang5 lah, chainn2-iunn7 i e7 pang3 gun2 kou-toann chit8 e5, chainn2-iunn7 i e7 pang3 gun2 kou-toann chit8 e5, pi7 ia7-hong chhoe loh8 koe-chhi7, ia7-ia7 teh pai5-hoe5."
        ]
      ],
      "篇名": "悲哀的戀夢"
    },
    {
      "作者": "葉俊麟",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心稀微在路邊，路燈光青青，若親像照阮心情，暗淡無元氣。彼當時伊提議欲分離，因何我會無來共阻止，啊！被人放捨的小城市，寂寞月暗暝。",
          "sim hi-bi5 chai7 lou7-pinn, lou7-teng kng-chhinn-chhinn, na7 chhin-chhiunn7 chio3 goan2 sim-cheng5, am3-tam7 bo5 goan5-khi3. hit tong-si5 i the5-gi7 beh hun-li7, in-ho5 goa2 e7 bo5 lai5 ka7 chou2-chi2, ah! pi7 lang5 pang3-sak e5 sio2 siann5-chhi7, chek8-bok8 goeh8 am3-mi5."
        ],
        [
          "心茫茫想彼人。舉頭看樓窗，為怎樣一時心痠，目箍漸漸紅。你在我面頭前表愛慕，已經變成過去的眠夢。啊！被人放捨的小城市，秋夜也沉重。",
          "sim bang5-bang5 siunn7 hit lang5. giah8-thau5 khoann3 lau5-thang, ui7 chainn2-iunn7 chit8-si5 sim-sng, bak8-khou chiam7-chiam7 ang5. li2 chai7 goa2 bin7-thau5-cheng5 piau2 ai3-bou7, i2-keng pian3-seng5 koe3-khi3 e5 bin5-bang7. ah! pi7 lang5 pang3-sak e5 sio2 siann5-chhi7, chhiu-ia7 ia7 tim5-tang7."
        ],
        [
          "心疼痛無心情，看月移花影。雖然是舊情難忘，暗叫你的名。到現在只好是祈禱你，一生過著心願的運命。啊！被人放捨的小城市，秋夜落箬聲。",
          "sim thiann3-thang3 bo5 sim-chiann5, khoann3 goeh8 i5 hoe-iann2. sui-jian5 si7 ku7-cheng5 lan5-bong7, am3 kio3 li2 e5 mia5. kau3 hian7-chai7 chi2-ho2 si7 ki5-to2 li2, it-seng koe3 tioh8 sim-goan7 e5 un7-mia7. ah! pi7 lang5 pang3-sak e5 sio2 siann5-chhi7, chhiu-ia7 lak-hioh8 siann."
        ]
      ],
      "篇名": "悲情的城市"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "怨嘆人生多憂愁，哭調仔亂亂唱，心情若操煩呀啉呀雄酒。過去未來呀毋敢想，怨嘆命運來註定，註定阮是歹命囝。看人嘛有錢呀有呀名聲，阮是為錢呀賭性命，日頭赤燄燄，隨人顧性命。苦海人生阮知影，欲食著家己拚，啊！歹命囝也免驚惶，目屎拭拭咧閣共拚。",
          "oan3-than3 jin5-seng to iu-chhiu5, khau3-tiau7-a2 loan7-loan7 chhiunn3, sim-cheng5 na7 chhau-hoan5 ia lim ia heng5-chiu2. koe3-khi3 bi7-lai5 ia m7 kann2 siunn7, oan3-than3 mia7-un7 lai5 chu3-tiann7, chu3-tiann7 goan2 si7 phainn2-mia7-kiann2. khoann3 lang5 ma7 u7-chinn5 ia u7 ia mia5-siann, goan2 si7 ui7 chinn5 ia tou2 senn3-mia7, jit8-thau5 chhiah-iam7-iam7, sui5 lang5 kou3 sinn3-mia7. khou2-hai2 jin5-seng goan2 chai-iann2, beh chiah8 tioh8 ka-ki7 piann3, ah! phainn2-mia7-kiann2 ia7 bian2 kiann-hiann5, bak8-sai2 chhit-chhit--leh koh ka7 piann3."
        ],
        [
          "怨嘆人生多憂愁，哭調仔亂亂唱，心情若操煩呀啉呀雄酒。過去未來呀毋敢想，怨嘆命運來註定，註定阮是歹命囝。看人嘛有錢呀有呀名聲，阮是為錢呀賭性命，日頭赤燄燄，隨人顧性命。苦海人生阮知影，欲食著家己拚，啊！歹命囝也免驚惶，目屎拭拭咧閣共拚。",
          "oan3-than3 jin5-seng to iu-chhiu5, khau3-tiau7-a2 loan7-loan7 chhiunn3, sim-cheng5 na7 chhau-hoan5 ia lim ia heng5-chiu2. koe3-khi3 bi7-lai5 ia m7 kann2 siunn7, oan3-than3 mia7-un7 lai5 chu3-tiann7, chu3-tiann7 goan2 si7 phainn2-mia7-kiann2. khoann3 lang5 ma7 u7-chinn5 ia u7 ia mia5-siann, goan2 si7 ui7 chinn5 ia tou2 senn3-mia7, jit8-thau5 chhiah-iam7-iam7, sui5 lang5 kou3 sinn3-mia7. khou2-hai2 jin5-seng goan2 chai-iann2, beh chiah8 tioh8 ka-ki7 piann3, ah! phainn2-mia7-kiann2 ia7 bian2 kiann-hiann5, bak8-sai2 chhit-chhit--leh koh ka7 piann3."
        ]
      ],
      "篇名": "悲情的運命"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "月色照在三線路，歡迎著咱雙人做伴，溫柔風一直來，搖動你我的心肝。想欲來講情話，你一時到底是為按怎。雙眼露珠淚，好親像有心事，引阮流凊汗。",
          "goeh8-sek chio3 chai7 sam-soann3-lou7, hoan-geng5-tioh8 lan2 siang-lang5 cho3-phoann7, un-jiu5 hong it-tit8 lai5, io5-tong7 li2 goa2 e5 sim-koann. siunn7 beh lai5 kong2-cheng5-oe7, li2 chit8-si5 tau3-te2 si7 ui7 an2-choann2. siang-gan2 lou7 chu-lui7, ho2-chhin-chhiunn7 u7 sim-su7, in2 goan2 lau5 chheng3-koann7."
        ],
        [
          "彼暝踮在小城市，酒場內雙人結情份，你無嫁我無娶，期待快樂好青春。真無疑父母貪金錢，毋允准咱結婚，做陣到今夜，舉頭來聽一下，心頭亂紛紛。",
          "hit mi5 tiam3 chai7 sio2 siann5-chhi7, chiu2-tiunn5 lai7 siang-lang5 kiat cheng5-hun7, li2 bo5 ke3 goa2 bo5 chhoa7, ki5-thai7 khoai3-lok8 ho2 chheng-chhun. chin bo5-gi5 in pe7-bu2 tham kim-chinn5, m7 un2-chun2 lan2 kiat-hun, choe3-tin7 kau3 kim-ia7, giah8-thau5 lai5 thiann chit8-e7, sim-thau5 loan7-hun-hun."
        ],
        [
          "月色照在三線路，歡迎著咱雙人做伴，溫柔風一直來，搖動你我的心肝。想欲來講情話，你一時到底是為按怎。雙眼露珠淚，好親像有心事，引阮流凊汗。",
          "goeh8-sek chio3 chai7 sam-soann3-lou7, hoan-geng5-tioh8 lan2 siang-lang5 cho3-phoann7, un-jiu5 hong it-tit8 lai5, io5-tong7 li2 goa2 e5 sim-koann. siunn7 beh lai5 kong2-cheng5-oe7, li2 chit8-si5 tau3-te2 si7 ui7 an2-choann2. siang-gan2 lou7 chu-lui7, ho2-chhin-chhiunn7 u7 sim-su7, in2 goan2 lau5 chheng3-koann7."
        ]
      ],
      "篇名": "悲戀三線路"
    },
    {
      "作者": "葉俊麟",
      "出版年": "0",
      "文類": "流行歌",
      "書寫系統": "漢字",
      "段": [
        [
          "放捨著心愛的人，一時心茫茫，車前燈照著街路，夜雨搧車窗。一切的戀情永遠是無望，何必來再想加添苦痛？啊！暗暝的，暗暝的公路送阮欲離開。",
          "pang3-sak tioh8 sim-ai3 e5 lang5, chit8-si5 sim bang5-bang5, chhia chian5-teng chio3 tioh8 koe-lou7, ia7-hou7 sian3 chhia-thang. it-chhe3 e5 loan5-cheng5 eng2-oan2 si7 bo5-bang7, ho5-pit lai5 chai3 siunn7 ke-thinn khou2-thang3? ah! am3-mi5 e5, am3-mi5 e5 kong-lou7 sang3 goan2 beh li7-khui."
        ],
        [
          "雨水滴潑入窗內，親像阮目屎，冷冰冰留著情恨，凍冷阮癡愛。初次的熱戀已經是失敗，應該著看破解消悲哀。啊！冷淡的，冷淡的公路送阮欲離開。",
          "hou7-chui2 tih phoah jip8 thang-lai7, chhin-chhiunn7 goan2 bak8-sai2, leng2-peng-peng lau5 tioh8 cheng5-hun7, tang3 leng2 goan2 chhi-ai3. chhou-chhu3 e5 jiat8-loan5 i2-keng si7 sit-pai7, eng-kai tioh8 khoann3-phoa3 kai2-siau pi-ai. ah! leng2-tam7 e5, leng2-tam7 e5 kong-lou7 sang3 goan2 beh li7-khui."
        ],
        [
          "烏暗天帶著悲情，雨水落未停，在車裡想東想西，也是無路用。暗淡的前途一定是薄倖，毋管伊變成啥物人生。啊！憂悶的，憂悶的公路送阮欲離開。",
          "ou-am3-thinn toa3 tioh8 pi-cheng5, hou7-chui2 loh8 be7 theng5, chai7 chhia--nih siunn7 tong siunn7 sai, ia7 si7 bo5-lou7-iong7. am3-tam7 e5 chian5-tou5 it-teng7 si7 pok8-heng7, m7 koan2 i pian3-seng5 siann2-mih8 jin5-seng. ah! iu-bun7 e5, iu-bun7 e5 kong-lou7 sang3 goan2 beh li7-khui."
        ]
      ],
      "篇名": "悲戀的公路"
    }
  ]
}
