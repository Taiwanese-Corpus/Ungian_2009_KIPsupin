{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "做浪子流浪他鄉，有時受風霜，滿腹的心痠苦情欲對啥人講，做浪子啊！真不得已，有時心茫茫，只希望只希望拍拚前途期待會成功。",
          "choe3 long7-chu2 liu5-long7 thann-hiong, u7-si5 siu7 hong-song, moa2-pak e5 sim-sng khou2-cheng5 beh tui3 siann2-lang5 kong2, choe3 long7-chu2 ah! chin put-tek-i2, u7-si5 sim bang5-bang5, chi2 hi-bong7 chi2 hi-bong7 phah-piann3 chian5-tou5 ki5-thai7 e7 seng5-kong."
        ],
        [
          "故鄉的我的小弟，原諒恁大哥，毋是我愛來流浪毋是愛七桃，他鄉的流浪歲月，浪子的祈禱，厝內的厝內的大大細細這陣平安無。",
          "kou3-hiong e5 goa2 e5 sio2-ti7, goan5-liong7 lin2 toa7 ko, m7 si7 goa2 ai3 lai5 liu5-long7 m7 si7 ai3 thit-tho5, thann-hiong e5 liu5-long7 soe3-goat8, long7-chu2 e5 ki5-to2, chhu3-lai7 e5 chhu3-lai7 e5 toa7-toa7-soe3-soe3 chit chun7 peng5-an bo5."
        ]
      ],
      "篇名": "浪子的祈禱"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "七桃人八字歹，離開故鄉走天涯。鹹酸苦澀阮忍耐，一切總是為著愛。看袂破癡情的愛，矛盾痛苦啥人知。啥人知浪子的愛有血有目屎？啥人知浪子的愛，啥人知浪子的愛，浪子的愛最無奈。",
          "thit-tho5-lang5 peh-ji7 bai2, li7-khui kou3-hiong chau2 thian-gai5. kiam5 sng khou2 siap goan2 jim2-nai7, it-chhe3 chong2-si7 ui7 tioh8 ai3. khoann3 boe7 phoa3 chhi-cheng5 e5 ai3, mau5-tun2 thong3-khou2 siann2-lang5 chai. siann2-lang5 chai long7-chu2 e5 ai3 u7 huih u7 bak8-sai2? siann2-lang5 chai long7-chu2 e5 ai3, siann2-lang5 chai long7-chu2 e5 ai3, long7-chu2 e5 ai3 choe3 bo5-nai7."
        ],
        [
          "落魄人八字歹，為情為愛走天涯。情海突然變苦海，斷腸心痠苦悲哀。無價值癡情的愛，受盡委屈啥人知。啥人知浪子的愛有血有目屎？啥人知浪子的愛，啥人知浪子的愛，浪子的愛最無奈。",
          "lok8-phek-lang5 peh-ji7 bai2, ui7 cheng5 ui7 ai3 chau2 thian-gai5. cheng5-hai2 tut8-jian5 pian3 khou2-hai2, toan7-tiong5 sim-sng khou2 pi-ai. bo5 ke3-tat8 chhi-cheng5 e5 ai3, siu7 chin7 ui2-khut siann2-lang5 chai. siann2-lang5 chai long7-chu2 e5 ai3 u7 huih u7 bak8-sai2? siann2-lang5 chai long7-chu2 e5 ai3, siann2-lang5 chai long7-chu2 e5 ai3, long7-chu2 e5 ai3 choe3 bo5-nai7."
        ],
        [
          "七桃人八字歹，離開故鄉走天涯。鹹酸苦澀阮忍耐，一切總是為著愛。看袂破癡情的愛，矛盾痛苦啥人知。啥人知浪子的愛有血有目屎？啥人知浪子的愛，啥人知浪子的愛，浪子的愛最無奈。",
          "thit-tho5-lang5 peh-ji7 bai2, li7-khui kou3-hiong chau2 thian-gai5. kiam5 sng khou2 siap goan2 jim2-nai7, it-chhe3 chong2-si7 ui7 tioh8 ai3. khoann3 boe7 phoa3 chhi-cheng5 e5 ai3, mau5-tun2 thong3-khou2 siann2-lang5 chai. siann2-lang5 chai long7-chu2 e5 ai3 u7 huih u7 bak8-sai2? siann2-lang5 chai long7-chu2 e5 ai3, siann2-lang5 chai long7-chu2 e5 ai3, long7-chu2 e5 ai3 choe3 bo5-nai7."
        ]
      ],
      "篇名": "浪子的愛"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "想著過去真糊塗，行著烏暗路，放某囝無照顧，一時來做錯。為著贖罪的緣故，離開臺灣島，希望以後會覺悟，重新來改過。",
          "siunn7 tioh8 koe3-khi3 chin hou5-tou5, kiann5 tioh8 ou-am3-lou7, pang3 bou2-kiann2 bo5 chiau3-kou3, chit8-si5 lai5 choe3 chho3. ui7 tioh8 siok8-choe7 e5 ian5-kou3, li7-khui Tai5-oan5-to2, hi-bong7 i2-au7 e7 kak-gou7, teng5-sin lai5 kai2-ko3."
        ],
        [
          "看見海水流赫遠，放阮踮田莊，一日佮囝食一頓，消瘦面青黃。細囝哭食鳥梨糖，一暝哭甲光，我君仔是毋是拍算，離開即爾遠。",
          "khoann3-kinn3 hai2-chui2 lau5 hiah hng7, pang3 goan2 tiam3 chhan5-chng, chit8 jit8 kah kiann2 chiah8 chit8 tng3, siau-san2 bin7 chhinn-ng5. soe3-kiann2 khau3 chiah8 chiau2-lai5-thng5, chit8 me5 khau3 kah kng, goa2 kun-a2 si7 m7 si7 phah-sng3, li7-khui chiah-nih hng7."
        ],
        [
          "思念我君坐在窗，東爿月娘紅，想欲見君你一人，袂當照希望。勸君忍耐兩三冬，毋通心茫茫，望君仔重新來做人，就是阮所望。",
          "su-liam7 goa2 kun che7 chai7 thang, tang-peng5 goeh8-niu5 ang5, siunn7 beh kinn3 kun li2 chit8 lang5, boe7 tang3 chiau3 hi-bong7. khng3 kun jim2-nai7 nng7 sann tang, m7 thang sim bang5-bang5, bang7 kun-a2 teng5-sin lai5 cho3 lang5, chiu7-si7 goan2 sou2 bang7."
        ]
      ],
      "篇名": "浪子的歌聲"
    },
    {
      "作者": "梅農",
      "出版年": "0",
      "文類": "流行歌",
      "書寫系統": "漢字",
      "段": [
        [
          "浪子的運命親像一條鎖鏈，不如意時常相牽連。冷暖社會現實萬千，予人恥笑上可憐。這幾年為你拍拚我無怨言，我凝心接受你欺騙，浪子為情奔波四海真情枉然，我嘆一聲問蒼天。",
          "long7-chu2 e5 un7-mia7 chhin-chhiunn7 chit8 tiau5 so2-lian7, put-ju5-i3 si5-siong5 sio khan-lian5. leng2-loan2 sia7-hoe7 hian7-sit8 ban7-chhian, hou7 lang5 thi2-chhio3 siong7 kho2-lin5. chit kui2 ni5 ui7 li2 phah-piann3 goa2 bo5 oan3-gian5, goa2 geng5-sim chiap-siu7 li2 khi-phian3, long7-chu2 ui7 cheng5 phun-pho su3-hai2 chin-cheng5 ong2-jian5, goa2 than3 chit8 siann mng7 chhang-thian."
        ],
        [
          "浪子的愛情親像一條鎖鏈，不如意時常相牽連。愛人僥心情斷意變，三年熟似變無緣。這幾年你來騙我我無怨言，我凝心接受你欺騙，恨你罵你無情手段對阮表現，我嘆一聲問蒼天。",
          "long7-chu2 e5 ai3-cheng5 chhin-chhiunn7 chit8 tiau5 so2-lian7, put-ju5-i3 si5-siong5 sio khan-lian5. ai3-jin5 hiau-sim cheng5 toan7 i3 pian3, sann ni5 sek8-sai7 pian3 bo5 ian5. chit kui2 ni5 li2 lai5 phian3 goa2 goa2 bo5 oan3-gian5, goa2 geng5-sim chiap-siu7 li2 khi-phian3, hun7 li2 ma7 li2 bo5 cheng5 chhiu2-toann7 tui3 gun2 piau2-hian7, goa2 than3 chit8 siann mng7 chhang-thian."
        ]
      ],
      "篇名": "浪子的鎖鏈"
    },
    {
      "作者": "蔡素惠",
      "出版年": "0",
      "文類": "流行歌",
      "書寫系統": "漢字",
      "段": [
        [
          "啥人啥人會來體會啊！浪子的日子怎樣仔過，回頭懺悔向人解說，奈何無人予阮機會。初出社會充滿滿腹的熱火，做事難免嘛想無赫濟，啊！你兄我弟亂交陪，如今才著來受罪。啊！浪子需要你的鼓勵，我毋是我毋是出世就即狼狽。",
          "siann2-lang5 siann2-lang5 e7 lai5 the2-hoe7 ah! long7-chu2 e5 jit8-chi2 chainn2-iunn7-a2 ke3, hoe5-thau5 chham3-hoe2 hiong3 lang5 kai2-soeh, nai7-ho5 bo5 lang5 hou7 gun2 ki-hoe7. chhou chhut sia7-hoe7 chhiong-moa2 moa2-pak e5 jiat8-hoe2, cho3-su7 lan5-bian2 ma7 siunn7 bo5 hiah che7, ah! li2-hiann-goa2-ti7 loan7 kau-poe5, ju5-kim chiah tioh8 lai5 siu7-choe7. ah! long7-chu2 su-iau3 li2 e5 kou2-le7, goa2 m7 si7 goa2 m7 si7 chhut-si3 chiu7 chiah liong5-poe7."
        ],
        [
          "啥人啥人會來體會啊！浪子的日子怎樣仔過，回頭懺悔向人解說，奈何無人予阮機會。初出社會充滿滿腹的熱火，做事難免嘛想無赫濟，啊！你兄我弟亂交陪，如今才著來受罪。啊！浪子需要你的鼓勵，我毋是我毋是出世就即狼狽。",
          "siann2-lang5 siann2-lang5 e7 lai5 the2-hoe7 ah! long7-chu2 e5 jit8-chi2 chainn2-iunn7-a2 ke3, hoe5-thau5 chham3-hoe2 hiong3 lang5 kai2-soeh, nai7-ho5 bo5 lang5 hou7 gun2 ki-hoe7. chhou chhut sia7-hoe7 chhiong-moa2 moa2-pak e5 jiat8-hoe2, cho3-su7 lan5-bian2 ma7 siunn7 bo5 hiah che7, ah! li2-hiann-goa2-ti7 loan7 kau-poe5, ju5-kim chiah tioh8 lai5 siu7-choe7. ah! long7-chu2 su-iau3 li2 e5 kou2-le7, goa2 m7 si7 goa2 m7 si7 chhut-si3 chiu7 chiah liong5-poe7."
        ],
        [
          "初出社會充滿滿腹的熱火，做事難免嘛想無赫濟，啊！你兄我弟亂交陪，如今才著來受罪。啊！浪子需要你的鼓勵，我毋是我毋是出世就即狼狽。",
          "chhou chhut sia7-hoe7 chhiong-moa2 moa2-pak e5 jiat8-hoe2, cho3-su7 lan5-bian2 ma7 siunn7 bo5 hiah che7, ah! li2-hiann-goa2-ti7 loan7 kau-poe5, ju5-kim chiah tioh8 lai5 siu7-choe7. ah! long7-chu2 su-iau3 li2 e5 kou2-le7, goa2 m7 si7 goa2 m7 si7 chhut-si3 chiu7 chiah liong5-poe7."
        ]
      ],
      "篇名": "浪子的懺悔"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "浪子的感慨啥人會了解，滿腹的悲哀毋敢對人說出來。浪子的心內充滿著憤慨，放蕩的過去予阮每暗流目屎。想彼時是我不該踏入七桃界，今日才會予別人對阮無諒解。我不應該一時糊塗踏錯腳步，走入一个烏暗的江湖，如今我提出勇氣徹底來覺悟，決心欲重新創造光明的前途。",
          "long7-chu2 e5 kam2-khai3 siann2-lang5 e7 liau2-kai2, moa2-pak e5 pi-ai m7 kann2 tui3 lang5 soat--chhut-lai5. long7-chu2 e5 sim-lai7 chhiong-boan2 tioh8 hun3-khai3, hong3-tong7 e5 koe3-khi3 hou7 gun2 mui2 am3 lau5 bak8-sai2. siunn7 hit-si5 si7 goa2 put-kai tah8 jip8 thit-tho5-kai3, kim-jit8 chiah e7 hou7 pat8-lang5 tui3 gun2 bo5 liong7-kai2. goa2 put-eng-kai chit8-si5 hou5-tou5 tah8 chho3 kha-pou7, chau2 jip8 chit8 e5 ou-am3 e5 kang-ou5, ju5-kim goa2 theh8-chhut iong2-khi3 thiat-te2 lai5 kak-gou7, koat-sim beh teng5-sin chhong3-cho7 kong-beng5 e5 chian5-tou5."
        ],
        [
          "浪子的感慨啥人會了解，滿腹的悲哀毋敢對人說出來。浪子的心內充滿著憤慨，放蕩的過去予阮每暗流目屎。想彼時是我不該踏入七桃界，今日才會予別人對阮無諒解。我不應該一時糊塗踏錯腳步，走入一个烏暗的江湖，如今我提出勇氣徹底來覺悟，決心欲重新創造光明的前途。",
          "long7-chu2 e5 kam2-khai3 siann2-lang5 e7 liau2-kai2, moa2-pak e5 pi-ai m7 kann2 tui3 lang5 soat--chhut-lai5. long7-chu2 e5 sim-lai7 chhiong-boan2 tioh8 hun3-khai3, hong3-tong7 e5 koe3-khi3 hou7 gun2 mui2 am3 lau5 bak8-sai2. siunn7 hit-si5 si7 goa2 put-kai tah8 jip8 thit-tho5-kai3, kim-jit8 chiah e7 hou7 pat8-lang5 tui3 gun2 bo5 liong7-kai2. goa2 put-eng-kai chit8-si5 hou5-tou5 tah8 chho3 kha-pou7, chau2 jip8 chit8 e5 ou-am3 e5 kang-ou5, ju5-kim goa2 theh8-chhut iong2-khi3 thiat-te2 lai5 kak-gou7, koat-sim beh teng5-sin chhong3-cho7 kong-beng5 e5 chian5-tou5."
        ],
        [
          "我不應該一時糊塗踏錯腳步，走入一个烏暗的江湖，如今我提出勇氣徹底來覺悟，決心欲重新創造光明的前途。",
          "goa2 put-eng-kai chit8-si5 hou5-tou5 tah8 chho3 kha-pou7, chau2 jip8 chit8 e5 ou-am3 e5 kang-ou5, ju5-kim goa2 theh8-chhut iong2-khi3 thiat-te2 lai5 kak-gou7, koat-sim beh teng5-sin chhong3-cho7 kong-beng5 e5 chian5-tou5."
        ]
      ],
      "篇名": "浪子悲歌"
    },
    {
      "作者": "黃正松",
      "出版年": "0",
      "文類": "流行歌",
      "書寫系統": "漢字",
      "段": [
        [
          "離開故鄉來到都市，已經幾落年。成功失敗猶原毋知，百般的無奈，故鄉的心愛，請你著等待，暫時的分開是為著咱的將來。",
          "li7-khui kou3-hiong lai5 kau3 tou-chhi7, i2-keng kui2-loh8 ni5. seng5-kong sit-pai7 iu5-goan5 m7 chai, pah-poann e5 bo5-nai7, kou3-hiong e5 sim-ai3, chhiann2 li2 tioh8 tan2-thai7, chiam7-si5 e5 pun-khui si7 ui7 tioh8 lan2 e5 chiong-lai5."
        ],
        [
          "社會的起落浮沉，就親像故鄉的海泳，雖然真媠但是若踏愈深是愈冷，理想的期待，啊！人生的悲哀。敢會使跟著海泳，講予你知。",
          "sia7-hoe7 e5 khi2-loh8 phu5-tim5, chiu7 chhin-chhiunn7 kou3-hiong e5 hai2-eng2, sui-jian5 chin sui2 tan7-si7 na7 tah8 lu2 chhim si7 lu2 leng2, li2-siong2 e5 ki5-thai7, ah! jin5-seng e5 pi-ai. kam2 e7 sai2 toe3 tioh8 hai2-eng2, kong2 hou7 li2 chai."
        ],
        [
          "都市夜景思念心情，一重又一重。陣陣海泳何時平靜，前途看會清，暝暝夢中愛，你就愛忍耐，風雨的天涯，癡情像大海。",
          "tou-chhi7 ia7-keng2 su-liam7 sim-cheng5, chit8 teng5 iu7 chit8 teng5. chun7-chun7 hai2-eng2 ho5-si5 peng5-cheng7, chian5-tou5 khoann3 e7 chheng, mi5-mi5 bang7-tiong ai3, li2 chiu7 ai3 jim2-nai7, hong-hou7 e5 thian-gai5, chhi-cheng5 chhiunn7 toa7-hai2."
        ]
      ],
      "篇名": "海泳"
    },
    {
      "作者": "陳國德",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你有約束欲嫁我，我有表明欲共你娶，恩恩愛愛三年外，怎樣無風無浪起變卦。昨日熱戀講無我你袂活，今日變心怎樣講你毋捌我，啊！女人女人女人心海底針，無講半句離開我，像這款女性像這款女性啥人敢娶。",
          "li2 u7 iok-sok beh ke3--goa2, goa2 u7 piau2-beng5 beh ka7 li2 chhoa7, un-un-ai3-ai3 sann ni5 goa7, chainn2-iunn7 bo5 hong bo5 long7 khi2 pian3-koa3. cha-jit8 jiat8-loan5 kong2 bo5 goa2 li2 boe7 oah8, kim-jit8 pian3-sim chainn2-iunn7 kong2 li2 m7 pat goa2, ah! lu2-jin5 lu2-jin5 lu2-jin5-sim hai2-te2 chiam, bo5 kong2 poann3 ku3 li7-khui goa2, chhiunn7 chit khoan2 lu2-seng3 chhiunn7 chit khoan2 lu2-seng3 siann2-lang5 kann2 chhoa7."
        ],
        [
          "你有約束欲嫁我，我有表明欲共你娶，恩恩愛愛三年外，怎樣無風無浪起變卦。昨日熱戀講無我你袂活，今日變心怎樣講你毋捌我，啊！女人女人女人心海底針，無講半句離開我，像這款女性像這款女性啥人敢娶。",
          "li2 u7 iok-sok beh ke3--goa2, goa2 u7 piau2-beng5 beh ka7 li2 chhoa7, un-un-ai3-ai3 sann ni5 goa7, chainn2-iunn7 bo5 hong bo5 long7 khi2 pian3-koa3. cha-jit8 jiat8-loan5 kong2 bo5 goa2 li2 boe7 oah8, kim-jit8 pian3-sim chainn2-iunn7 kong2 li2 m7 pat goa2, ah! lu2-jin5 lu2-jin5 lu2-jin5-sim hai2-te2 chiam, bo5 kong2 poann3 ku3 li7-khui goa2, chhiunn7 chit khoan2 lu2-seng3 chhiunn7 chit khoan2 lu2-seng3 siann2-lang5 kann2 chhoa7."
        ],
        [
          "昨日熱戀講無我你袂活，今日變心怎樣講你毋捌我，啊！女人女人女人心海底針，無講半句離開我，像這款女性像這款女性啥人敢娶。",
          "cha-jit8 jiat8-loan5 kong2 bo5 goa2 li2 boe7 oah8, kim-jit8 pian3-sim chainn2-iunn7 kong2 li2 m7 pat goa2, ah! lu2-jin5 lu2-jin5 lu2-jin5-sim hai2-te2 chiam, bo5 kong2 poann3 ku3 li7-khui goa2, chhiunn7 chit khoan2 lu2-seng3 chhiunn7 chit khoan2 lu2-seng3 siann2-lang5 kann2 chhoa7."
        ]
      ],
      "篇名": "海底針"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "海風吹啊！吹吹透過我心肝，身軀感覺陣陣寒。海風吹啊！吹啊！吹去了我彼半，放我一个孤孤單單。海風吹來閣吹去吹來閣吹去吹心肝，我也尋來閣尋去尋來閣尋去尋無伴。想也是無較縒，想也是無較縒。你已經袂記過去，過去過去的咒誓。",
          "hai2-hong chhoe--ah! chhoe chhoe thau3-koe3 goa2 sim-koann, seng-khu kam2-kak chun7-chun7 koann5. hai2-hong chhoe--ah! chhoe--ah! chhoe khi3 liau2 goa2 hit poann3, pang3 goa2 chit8 e5 kou-kou-toann-toann. hai2-hong chhoe lai5 koh chhoe khi3 chhoe lai5 koh chhoe khi3 chhoe sim-koann, goa2 ia7 chhoe7 lai5 koh chhoe7 khi3 chhoe7 lai5 koh chhoe7 khi3 chhoe7 bo5 phoann7. siunn7 ia7 si7 bo5 khah choah8, siunn7 ia7 si7 bo5 khah choah8. li2 i2-keng boe7 ki3 koe3-khi3, koe3-khi3 koe3-khi3 e5 chiu3-choa7."
        ],
        [
          "海風吹啊！吹吹透過我心肝，身軀感覺陣陣寒。海風吹啊！吹啊！吹去了我彼半，放我一个孤孤單單。海風吹來閣吹去吹來閣吹去吹心肝，我也尋來閣尋去尋來閣尋去尋無伴。想也是無較縒，想也是無較縒。你已經袂記過去，過去過去的咒誓。",
          "hai2-hong chhoe--ah! chhoe chhoe thau3-koe3 goa2 sim-koann, seng-khu kam2-kak chun7-chun7 koann5. hai2-hong chhoe--ah! chhoe--ah! chhoe khi3 liau2 goa2 hit poann3, pang3 goa2 chit8 e5 kou-kou-toann-toann. hai2-hong chhoe lai5 koh chhoe khi3 chhoe lai5 koh chhoe khi3 chhoe sim-koann, goa2 ia7 chhoe7 lai5 koh chhoe7 khi3 chhoe7 lai5 koh chhoe7 khi3 chhoe7 bo5 phoann7. siunn7 ia7 si7 bo5 khah choah8, siunn7 ia7 si7 bo5 khah choah8. li2 i2-keng boe7 ki3 koe3-khi3, koe3-khi3 koe3-khi3 e5 chiu3-choa7."
        ],
        [
          "海風吹來閣吹去吹來閣吹去吹心肝，我也尋來閣尋去尋來閣尋去尋無伴。想也是無較縒，想也是無較縒。你已經袂記過去，過去過去的咒誓。",
          "hai2-hong chhoe lai5 koh chhoe khi3 chhoe lai5 koh chhoe khi3 chhoe sim-koann, goa2 ia7 chhoe7 lai5 koh chhoe7 khi3 chhoe7 lai5 koh chhoe7 khi3 chhoe7 bo5 phoann7. siunn7 ia7 si7 bo5 khah choah8, siunn7 ia7 si7 bo5 khah choah8. li2 i2-keng boe7 ki3 koe3-khi3, koe3-khi3 koe3-khi3 e5 chiu3-choa7."
        ]
      ],
      "篇名": "海風吹心肝"
    },
    {
      "作者": "林垂立",
      "出版年": "0",
      "文類": "流行歌",
      "書寫系統": "漢字",
      "段": [
        [
          "海風海泳海茫茫，茫霧罩著惜別的海港。船螺聲音催出帆，依依難捨目箍紅。拜託太陽來指點，拜託月娘來幫忙，阮的希望心目中只愛你一人。海風海泳海茫茫，茫霧罩著寂寞的海港，無願看你傷心來相送，依依難捨目箍紅。",
          "hai2-hong hai2-eng2 hai2 bong5-bong5, bong5-bu7 ta3 tioh8 sioh-piat8 e5 hai2-kang2. chun5-le5 siann-im chhui chhut-phang5, i-i lan5-sia3 bak8-khou ang5. pai3-thok thai3-iong5 lai5 chi2-tiam2, pai3-thok goeh8-niu5 lai5 pang-bang5, goan2 e5 hi-bong7 sim-bak8-tiong chi2 ai3 li2 chit8 lang5. hai2-hong hai2-eng2 hai2 bong5-bong5, bong5-bu7 ta3 tioh8 chek8-bok8 e5 hai2-kang2, bo5 goan7 khoann3 li2 siong-sim lai5 sio-sang3, i-i lan5-sia3 bak8-khou ang5."
        ],
        [
          "海風海泳海茫茫，茫霧罩著惜別的海港。船螺聲音催出帆，依依難捨目箍紅。拜託太陽來指點，拜託月娘來幫忙，阮的希望心目中只愛你一人。海風海泳海茫茫，茫霧罩著寂寞的海港，無願看你傷心來相送，依依難捨目箍紅。",
          "hai2-hong hai2-eng2 hai2 bong5-bong5, bong5-bu7 ta3 tioh8 sioh-piat8 e5 hai2-kang2. chun5-le5 siann-im chhui chhut-phang5, i-i lan5-sia3 bak8-khou ang5. pai3-thok thai3-iong5 lai5 chi2-tiam2, pai3-thok goeh8-niu5 lai5 pang-bang5, goan2 e5 hi-bong7 sim-bak8-tiong chi2 ai3 li2 chit8 lang5. hai2-hong hai2-eng2 hai2 bong5-bong5, bong5-bu7 ta3 tioh8 chek8-bok8 e5 hai2-kang2, bo5 goan7 khoann3 li2 siong-sim lai5 sio-sang3, i-i lan5-sia3 bak8-khou ang5."
        ],
        [
          "拜託太陽來指點，拜託月娘來幫忙，阮的希望心目中只愛你一人。海風海泳海茫茫，茫霧罩著寂寞的海港，無願看你傷心來相送，依依難捨目箍紅。",
          "pai3-thok thai3-iong5 lai5 chi2-tiam2, pai3-thok goeh8-niu5 lai5 pang-bang5, goan2 e5 hi-bong7 sim-bak8-tiong chi2 ai3 li2 chit8 lang5. hai2-hong hai2-eng2 hai2 bong5-bong5, bong5-bu7 ta3 tioh8 chek8-bok8 e5 hai2-kang2, bo5 goan7 khoann3 li2 siong-sim lai5 sio-sang3, i-i lan5-sia3 bak8-khou ang5."
        ]
      ],
      "篇名": "海風海泳海茫茫"
    }
  ]
}
