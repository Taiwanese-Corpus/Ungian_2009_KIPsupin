{
  "資料": [
    {
      "作者": "周添旺",
      "出版年": "1955",
      "文類": "流行歌",
      "書寫系統": "漢字",
      "段": [
        [
          "夜半雺霧罩四邊，路燈光微微，路燈光微微，倚在燈柱悶無意，靜靜等待伊，靜靜等待伊。聽著口琴的聲音，春宵夜沉沉，春宵夜沉沉，那通迫阮獨傷心。哀韻暗暗吟，哀韻暗暗吟。",
          "ia7 poann3 bong5-bu7 ta3 si3-pinn, lou7-teng kng-bi5-bi5, lou7-teng kng-bi5-bi5, oa2 chai7 teng-chu7 bun7 bo5 i3, cheng7-cheng7 tan2-thai7 i, cheng7-cheng7 tan2-thai7 i. thiann tioh8 khau2-khim5 e5 siann-im, chhun-siau ia7 tim5-tim5, chhun-siau ia7 tim5-tim5, na2 thang pek gun2 tok8 siong-sim. ai-un7 am3-am3 gim5, ai-un7 am3-am3 gim5."
        ],
        [
          "夜半路燈照著阮，毋知阮心悶，毋知阮心悶，四邊靜靜若歇睏，傷情獨自恨，傷情獨自恨。孤星伴月漸斜西，冷風又吹來，冷風又吹來，路燈伴阮失主裁，憂愁啥人知？憂愁啥人知。",
          "ia7 poann3 lou7-teng chio3 tioh8 goan2, m7 chai goan2 sim-bun7, m7 chai goan2 sim-bun7, si3-pinn cheng7-cheng7 na7 hioh-khun3, siong-cheng5 tok8-chu7 hun7, siong-cheng5 tok8-chu7 hun7. kou-chhinn phoann7 goeh8 chiam7 chhia5-sai, leng2-hong iu7 chhe lai5, leng2-hong iu7 chhe lai5, lou7-teng phoann7 goan2 sit chu2-chhai5, iu-chhiu5 siann2 lang5 chai? iu-chhiu5 siann2-lang5 chai."
        ]
      ],
      "篇名": "夜半路燈"
    },
    {
      "作者": "羅文聰",
      "出版年": "0",
      "文類": "流行歌",
      "書寫系統": "漢字",
      "段": [
        [
          "喙唇抹紅紅，芳水味暗勘阮失落的滋味，無意中才發現原來是自己騙自己即爾濟。霓虹照身邊，音樂聲予腳步輕鬆跳規暝。",
          "chhui3-tun5 boah ang5-ang5, phang-chui2-bi7 am3-kham3 goan2 sit-loh8 e5 chu-bi7, bo5-i3-tiong chiah hoat-hian7 goan5-lai5 si7 chu7-ki2 phian3 chu7-ki2 chiah-nih che7. ni5-hong5 chio3 sin-pinn, im-gak8-siann hou7 kha-pou7 khin-sang thiau3 kui-me5."
        ],
        [
          "一枝薰，一片雲，將煩惱鬱悴吹向天邊。",
          "chit8 ki hun, chit8 phinn3 hun5, chiong hoan5-lo2 ut-chut chhoe hiong3 thinn-pinn."
        ],
        [
          "夜生活的芳甜，無聊的人攏知影，擾亂心情先擲一邊，寂寞算啥物，我有啤酒透咖啡，有心行同齊，何必計較付出偌濟。",
          "ia7 seng-oah8 e5 phang-tinn, bo5-liau5 e5 lang5 long2 chai-iann2, jiau2-loan7 sim-cheng5 seng tan3 chit8 pinn, chek8-bok8 sng3 siann2-mih8, goa2 u7 bi3-luh thau3 ka-pi, u7 sim kiann5 tang5-che5, ho5-pit ke3-kau3 hu3-chhut loa7 che7."
        ]
      ],
      "篇名": "夜生活"
    },
    {
      "作者": "李岩修",
      "出版年": "0",
      "文類": "流行歌",
      "書寫系統": "漢字",
      "段": [
        [
          "夜快車一班一班行，明知你袂閣愛我，繼續等抑是上車，橫直攏總仝款的心疼。",
          "ia7 khoai3-chhia chit8 pan chit8 pan kiann5, beng5-chai li2 boe7 koh ai3 goa2, ke3-siok8 tan2 iah8 si7 chiunn7-chhia, hoainn5-tit8 long2-chong2 kang5-khoan2 e5 sim-thiann3."
        ],
        [
          "夜快車一班一班行，明知你欲離開我，陪阮等尾班的車，分手的車票就留予我。",
          "ia7 khoai3-chhia chit8 pan chit8 pan kiann5, beng5-chai li2 beh li7-khui goa2, poe5 goan2 tan2 be2-pan e5 chhia, hun-chhiu2 e5 chhia-phio3 chiu7 lau5 hou7 goa2."
        ],
        [
          "故事踮深深的深夜，聽一首分手的歌，戇戇聽戇戇徛踮茲，風真寒感慨真大。",
          "kou3-su7 tiam3 chhim-chhim e5 chhim-ia7, thiann chit8 siu2 hun-chhiu2 e5 koa, gong7-gong7 thiann gong7-gong7 khia7 tiam3 chia, hong chin koann5 kam2-khai3 chin toa7."
        ],
        [
          "夜快車惦惦一直行，載著咱幸福的生活，慢慢開慢慢行到煞，結果是自己落車。",
          "ia7 khoai3-chhia tiam7-tiam7 it-tit8 kiann5, chai3 tioh8 lan2 heng7-hok e5 seng-oah8, ban7-ban7 khui ban7-ban7 kiann5 kau3 soah, kiat-ko2 si7 chu7-ki2 loh8-chhia."
        ]
      ],
      "篇名": "夜快車"
    },
    {
      "作者": "陳黎鐘",
      "出版年": "0",
      "文類": "流行歌",
      "書寫系統": "漢字",
      "段": [
        [
          "憂愁人徘徊，寂寞的燈火，今夜啥人陪阮閣再啉一杯。講未完的傷心話，真情欲佗位尋，想著過去珠淚滴落心肝底。",
          "iu-chhiu5 lang5 pai5-hoe5, chek8-bok8 e5 teng-hoe2, kim-ia7 siann2-lang5 poe5 goan2 koh chai3 lim chit8 poe. kong2 be7 oan5 e5 siong-sim-oe7, chin-cheng5 beh to2-ui7 chhoe7, siunn7 tioh8 koe3-khi3 chu-lui7 tih loh8 sim-koann-te2."
        ],
        [
          "感情的難題，無人通解說，為愛痛苦想著心疼，當做夢一回。若雙人有意愛，怎樣會來反背。",
          "kam2-cheng5 e5 lan5-te5, bo5 lang5 thang kai2-soeh, ui7 ai3 thong3-khou2 siunn7 tioh8 sim-thiann3, tong3-cho3 bang7 chit8 hoe5. na7 siang-lang5 u7 i3-ai3, chainn2-iunn7 e7 lai5 hoan2-poe7."
        ],
        [
          "對你綿綿的思念，猶原囥佇心肝底，夜夜心疼，夜夜心疼，嘛是毋敢哭出聲。為你心疼，為你心疼，是你害阮著生驚。夜夜心疼，夜夜心疼，窗外陣陣風雨聲，為你心疼，為何變卦，情路袂當牽手行。",
          "tui3 li2 mi5-mi5 e5 su-liam7, iu5-goan5 khng3 ti7 sim-koann-te2, ia7-ia7 sim-thiann3, ia7-ia7 sim-thiann3, ma7 si7 m7 kiam2 khau3 chhut-siann. ui7 li2 sim-thiann3, ui7 li2 sim-thiann3, si7 li2 hai7 goan2 tioh8 chhinn-kiann. ia7-ia7 sim-thiann3, ia7-ia7 sim-thiann3, thang-goa7 chun7-chun7 hong-hou7-siann, ui7 li2 sim-thiann3, ui7-ho5 pian3-koa3, cheng5-lou7 boe7 tang3 khan-chhiu2 kiann5."
        ]
      ],
      "篇名": "夜夜心疼"
    },
    {
      "作者": "蜚聲",
      "出版年": "1967",
      "文類": "流行歌",
      "書寫系統": "漢字",
      "段": [
        [
          "自從看著你一面，毋知為著啥原因，夜夜為你來失眠，害阮暝日無精神。",
          "chu7-chiong5 khoann3 tioh8 li2 chit8 bin7, m7 chai ui7 tioh8 siann2 goan5-in, ia7-ia7 ui7 li2 lai5 sit-bin5, hai7 goan2 me5-jit8 bo5 cheng-sin5."
        ],
        [
          "一見鍾情無懷疑，迷人笑容糖蜜甜，夜夜為你睏未去，害我每日心綿綿。",
          "it-kian3-chiong-cheng5 bo5 hoai5-gi5, be5-lang5 chhio3-iong5 thng5-bit8 tinn, ia7-ia7 ui7 li2 khun3 be7 khi3, hai7 goa2 mui2-jit8 sim mi5-mi5."
        ],
        [
          "三更半暝風微微，叫著可愛你名字，夜夜為你空相思，害我每日無元氣。",
          "sann-kenn poann3-mi5 hong bi5-bi5, kio3 tioh8 kho2-ai3 li2 mia5-ji7, ia7-ia7 ui7 li2 khang siunn-si, hai7 goa2 mui2-jit8 bo5 goan5-khi3."
        ]
      ],
      "篇名": "夜夜為你來失眠"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "濛濛小雨落甲黃昏日暗，每日心茫茫，引起我想起彼層初戀夢，如今變成空思夢，纏綿的戀情深深記在腦裡，永遠毋敢放。無聊的雨水聲音啊！加添我心操煩。",
          "bong5-bong5 sio2 hou7 loh8 kah hong5-hun jit8-am3, mui2-jit8 sim bang5-bang5, in2 khi2 goa2 siunn7 khi2 hit chan5 chhou-loan5-bang7, ju5-kim pinn3-seng5 khang-su-bang7, tinn5-mi5 e5 loan5-cheng5 chhim-chhim ki3 chai7 nau2--nih8, eng2-oan2 m7 kann2 pang3. bo5-liau5 e5 hou7-chui2 siann-im ah! ke-thinn goa2 sim chhau-hoan5."
        ],
        [
          "濛濛小雨落甲三更半暝，心內感稀微，引起我想起初戀可愛的你，如今毋知佇佗位，纏綿的戀情深深記在心內，永遠難袂記。無聊的雨水聲音啊！加添我心苦味。",
          "bong5-bong5 sio2 hou7 loh8 kah sann-kenn poann3-mi5, sim-lai7 kam2 hi-bi5, in2 khi2 goa2 siunn7 khi2 chhou-loan5 kho2-ai3 e5 li2, ju5-kim m7 chai ti7 to2-ui7, tinn5-mi5 e5 loan5-cheng5 chhim-chhim ki3 chai7 sim-lai7, eng2-oan2 lan7 be7 ki3. bo5-liau5 e5 hou7-chui2 siann-im ah! ke-thinn goa2 sim khou2-bi7."
        ],
        [
          "濛濛小雨落甲黃昏日暗，每日心茫茫，引起我想起彼層初戀夢，如今變成空思夢，纏綿的戀情深深記在腦裡，永遠毋敢放。無聊的雨水聲音啊！加添我心操煩。",
          "bong5-bong5 sio2 hou7 loh8 kah hong5-hun jit8-am3, mui2-jit8 sim bang5-bang5, in2 khi2 goa2 siunn7 khi2 hit chan5 chhou-loan5-bang7, ju5-kim pinn3-seng5 khang-su-bang7, tinn5-mi5 e5 loan5-cheng5 chhim-chhim ki3 chai7 nau2--nih8, eng2-oan2 m7 kann2 pang3. bo5-liau5 e5 hou7-chui2 siann-im ah! ke-thinn goa2 sim chhau-hoan5."
        ]
      ],
      "篇名": "夜雨思情"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "三更半暝雨水聲音，拍醒我的夢，睏未去翻來翻去心茫茫，引起我想起彼時咱雙人，初戀夢糖甘蜜甜情意重，為怎樣你來變心，為怎樣對我冷淡，你佮我分東西，已經也過三冬。",
          "sann-kenn poann3-mi5 hou7-chui2 siann-im, phah-chhinn2 goa2 e5 bang7, khun3 be7 khi3 hoan lai5 hoan khi3 sim bang5-bang5, in2 khi2 goa2 siunn7 khi2 hit-si5 lan2 siang-lang5, chhou-loan5-bang7 thng5 kam bit8 tinn cheng5-i3 tang7, ui7 chainn2-iunn7 li2 lai5 pian3-sim, ui7 chainn2-iunn7 tui3 goa2 leng2-tam7, li2 kah goa2 hun tang-sai, i2-keng ia7 koe3 sann tang."
        ],
        [
          "雨水滴落我的心頭，叫醒我的夢，夢中醒來猶原想起可恨彼个人。雨水滴落我的心頭，叫醒我的夢，夢中醒來只有雨聲，看無彼个人。",
          "hou7-chui2 tih loh8 goa2 e5 sim-thau5, kio3-chhinn2 goa2 e5 bang7, bang7-tiong chhinn2--lai5 iu5-goan5 siunn7 khi2 kho2-hun7 hit e5 lang5. hou7-chui2 tih loh8 goa2 e5 sim-thau5, kio3-chhinn2 goa2 e5 bang7, bang7-tiong chhinn2--lai5 chi2-u7 hou7-siann, khoann3 bo5 hit e5 lang5."
        ],
        [
          "三更半暝雨水聲音，拍醒我的夢，睏未去翻來翻去心茫茫，引起我想起彼時咱雙人，初戀夢糖甘蜜甜情意重，為怎樣你來變心，為怎樣對我冷淡，你佮我分東西，已經也過三冬。",
          "sann-kenn poann3-mi5 hou7-chui2 siann-im, phah-chhinn2 goa2 e5 bang7, khun3 be7 khi3 hoan lai5 hoan khi3 sim bang5-bang5, in2 khi2 goa2 siunn7 khi2 hit-si5 lan2 siang-lang5, chhou-loan5-bang7 thng5 kam bit8 tinn cheng5-i3 tang7, ui7 chainn2-iunn7 li2 lai5 pian3-sim, ui7 chainn2-iunn7 tui3 goa2 leng2-tam7, li2 kah goa2 hun tang-sai, i2-keng ia7 koe3 sann tang."
        ],
        [
          "雨水滴落我的心頭，叫醒我的夢，夢中醒來猶原想起可恨彼个人。雨水滴落我的心頭，叫醒我的夢，夢中醒來只有雨聲，看無彼个人。",
          "hou7-chui2 tih loh8 goa2 e5 sim-thau5, kio3-chhinn2 goa2 e5 bang7, bang7-tiong chhinn2--lai5 iu5-goan5 siunn7 khi2 kho2-hun7 hit e5 lang5. hou7-chui2 tih loh8 goa2 e5 sim-thau5, kio3-chhinn2 goa2 e5 bang7, bang7-tiong chhinn2--lai5 chi2-u7 hou7-siann, khoann3 bo5 hit e5 lang5."
        ],
        [
          "雨水滴落我的心頭，叫醒我的夢，夢中醒來猶原想起可恨彼个人。雨水滴落我的心頭，叫醒我的夢，夢中醒來只有雨聲，看無彼个人。",
          "hou7-chui2 tih loh8 goa2 e5 sim-thau5, kio3-chhinn2 goa2 e5 bang7, bang7-tiong chhinn2--lai5 iu5-goan5 siunn7 khi2 kho2-hun7 hit e5 lang5. hou7-chui2 tih loh8 goa2 e5 sim-thau5, kio3-chhinn2 goa2 e5 bang7, bang7-tiong chhinn2--lai5 chi2-u7 hou7-siann, khoann3 bo5 hit e5 lang5."
        ]
      ],
      "篇名": "夜雨慕情"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "霓虹閃熾無停，優美夜都市，賣花姑娘愛嬌又古錐，我看著真合意呢，我看著真合意。可愛的紅玫瑰，可愛的紅玫瑰，賣花小姑娘。",
          "ni5-hong5 siam2-sih bo5 theng5, iu-bi2 ia7 tou-chhi7, be7 hoe kou-niu5 ai3-kiau iu7 kou2-chui, goa2 khoann3 tioh8 chin kah-i3 nih, goa2 khoann3 tioh8 chin kah-i3. kho2-ai3 e5 ang5-mui5-kui3, kho2-ai3 e5 ang5-mui5-kui3, be7 hoe sio2 kou-niu5."
        ],
        [
          "霜風陣陣吹來，稀微夜都市，賣花姑娘行來又行去，我怎樣毋轉去呢，為怎樣毋轉去。可愛的白茉莉，可愛的白茉莉，賣花小姑娘。",
          "sng-hong chun7-chun7 chhoe lai5, hi-bi5 ia7 tou-chhi7, be7 hoe kou-niu5 kiann5 lai5 iu7 kiann5 khi3, goa2 chainn2-iunn7 m7 tng2--khi3 nih, ui7 chainn2-iunn7 m7 tng2--khi3. kho2-ai3 e5 peh8-bak8-li7, kho2-ai3 e5 peh8-bak8-li7, be7 hoe sio2 kou-niu5."
        ],
        [
          "我的真情真意想欲送予你，賣花姑娘毋知想怎樣，我應該嘛愛表明，應該嘛愛表明。純情的花芳味，純情的花芳味，賣花小姑娘。",
          "goa2 e5 chin-cheng5 chin-i3 siunn7 beh sang3 hou7 li2, be7 hoe kou-niu5 m7 chai siunn7 chainn2-iunn7, goa2 eng-kai ma7 ai3 piau2-beng5, eng-kai ma7 ai3 piau2-beng5. sun5-cheng5 e5 hoe phang-bi7, sun5-cheng5 e5 hoe phang-bi7, be7 hoe sio2 kou-niu5."
        ]
      ],
      "篇名": "夜都市的賣花女"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "夜港邊海風冷冷吹來，予阮心內悲，出航離開數年，郎君一去無回歸，何時再相見。夜海面波浪聲音，陣陣叫醒阮悲情。",
          "ia7 kang2-pinn hai2-hong leng2-leng2 chhe--lai5, hou7 gun2 sim-lai7 pi, chhut-hang5 li7-khui sou3 ni5, long5-kun it-khi3 bo5 hoe5 kui, ho5-si5 chai3 sio-kian3. ia7 hai2-bin7 pho-long7 siann-im, chun7-chun7 kio3-chhinn2 gun2 pi-cheng5."
        ],
        [
          "離別前夜坐佇海邊相愛佮相親，何時再見面？夜港邊今夜欲出航，船引阮目屎滴，彼日彼暝也是，這款佮伊來別離，一去過數年。",
          "li7-piat8 cheng5-ia7 che7 ti7 hai2-pinn siong-ai3 kah siong-chhin, ho5-si5 chai3 kinn3-bin7? ia7 kang2-pinn kim-ia7 beh chhut-hang5, chun5 in2 goan2 bak8-sai2 tih, hit jit8 hit mi5 ia7 si7, chit khoan2 kah i lai5 piat8-li7, it-khi3 ke3 sou3 ni5."
        ]
      ],
      "篇名": "夜港邊"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "坐飛機伴著前後青紅航空燈，已經是離開地面，何必再傷情，歡喜來靠勇氣。夜間的飛行，做男兒也是本份，心頭清靜。",
          "che7 hui-ki phoann7 tioh8 cheng5-au7 chhenn-ang5 hang5-khong-teng, i2-keng si7 li7-khui te7-bin7, ho5-pit chai3 siong-cheng5, hoann-hi2 lai5 kho3 iong2-khi3. ia7-kan e5 hui-heng5, choe3 lam5-ji5 ia7 si7 pun2-hun7, sim-thau5 chheng-cheng7."
        ],
        [
          "天頂星就是算我可愛的女性，駛飛機向前來去，趁著月光暝，目的是吐出無聊，滿腹的悲意，到海角抑天邊，總是無管伊。",
          "thinn-teng2 chhinn chiu7-si7 sng3 goa2 kho2-ai3 e5 lu2-seng3, sai2 hui-ki hiong3-cheng5 lai5-khi3, than3 tioh8 goeh8-kng-me5, bok8-tek si7 thou2 chhut bo5-liau5, moa2-pak e5 pi-i3, kau3 hai2-kak a2 thinn-pinn, chong2-si7 bo5 koan2 i."
        ],
        [
          "最希望一切苦情放予袂記，夜雺霧對我安慰，何必目屎滴。",
          "choe3 hi-bong7 it-chhe3 khou2-cheng5 pang3 hou7 boe7 ki3, ia7 bong5-bu7 tui3 goa2 an-ui3, ho5-pit bak8-sai2 tih."
        ]
      ],
      "篇名": "夜間飛行"
    }
  ]
}
