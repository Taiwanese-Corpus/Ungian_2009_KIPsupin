{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "傷心的目屎滴，敢是路邊野花味，風微微吹著花枝，花蕊隨落邊，有人講伊出外去，予阮孤單尋無你，天邊呀海角呀，流浪夜港邊，啊！可愛彼个人。",
          "siong-sim e5 bak8-sai2 tih, kann2 si7 lou7-pinn ia2 hoe bi7, hong bi5-bi5 chhoe tioh8 hoe-ki, hoe-lui2 sui5 loh8 pinn, u7 lang5 kong2 i chhut-goa7 khi3, hou7 gun2 kou-toann chhoe7 bo5 li2, thinn-pinn ia hai2-kak ia, liu5-long7 ia7 kang2 pinn, ah! kho2-ai3 hit e5 lang5."
        ],
        [
          "思念彼个人，看見著茫茫海邊，約束沙埔夜暗暝，我佮你離別時，雺霧罩四邊，烏色目睭澹目墘，看你面容帶愁意，一隻船佇港邊。搖來又搖去，啊！可愛彼个人。",
          "su-liam7 hit e5 lang5, khoann3-kinn3 tioh8 bong5-bong5 hai2-pinn, iok-sok soa-pou ia7 am3-mi5, goa2 kah li2 li7-piat8 si5, bong5-bu7 ta3 si3-pinn, ou-sek bak8-chiu tam5 bak8-kinn5, khoann3 li2 bin7-iong5 toa3 chhiu5 i3, chit8 chiah chun5 ti7 kang2-pinn. io5 lai5 iu7 io5 khi3, ah! kho2-ai3 hit e5 lang5."
        ],
        [
          "思念彼个人，佇夢中尋著你，猶原路邊見著你，忍不住哭哀悲，也是夜暗暝，決心將欲放袂記，望欲幸福過日子，遙遠的鐘聲響，可比底叫你，啊！可愛彼个人。",
          "su-liam7 hit e5 lang5, ti7 bang7-tiong chhoe7 tioh8 li2, iu5-oan5 lou7-pinn kinn3 tioh8 li2, jim2 put chu7 khau3 ai pi, ia7 si7 ia7 am3-mi5, koat-sim chiong beh pang3 be7 ki3, bang7 beh heng7-hok koe3 jit8-chi2, iau5-oan2 e5 cheng-siann hiang2, kho2-pi2 teh kio3 li2, ah! kho2-ai3 hit e5 lang5."
        ],
        [
          "思念彼个人，啊！可愛彼个人。思念彼个人。",
          "su-liam7 hit e5 lang5, ah! kho2-ai3 hit e5 lang5. su-liam7 hit e5 lang5."
        ]
      ],
      "篇名": "可愛的彼个人"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "這个時陣來離開，對你是一个好時機，因為你已經交著新的伴侶，可以安慰你暫時的傷悲。可憐的人可憐的人可憐的人是我毋是你，這款的打擊叫我怎樣活落去？為何神明無來搭保庇，予我永遠得著伊？",
          "chit e5 si5-chun7 lai5 li7-khui, tui3 li2 si7 chit8 e5 ho2 si5-ki, in-ui7 li2 i2-keng kau tioh8 sin e5 phoann7-li7, kho2-i2 an-ui3 li2 chiam7-si5 e5 siong-pi. kho2-lin5 e5 lang5 kho2-lin5 e5 lang5 kho2-lin5 e5 lang5 si7 goa2 m7 si7 li2, chit khoan2 e5 tann2-kek kio3 goa2 chainn2-iunn7 oah8--loh8-khi3? ui7-ho5 sin5-beng5 bo5 lai5 tau3 po2-pi3, hou7 goa2 eng2-oan2 tit tioh8 i?"
        ],
        [
          "這个時陣來離開，對你是一个好時機，因為你已經交著新的伴侶，可以安慰你暫時的傷悲。可憐的人可憐的人可憐的人是我毋是你，這款的打擊叫我怎樣活落去？為何神明無來搭保庇，予我永遠得著伊？",
          "chit e5 si5-chun7 lai5 li7-khui, tui3 li2 si7 chit8 e5 ho2 si5-ki, in-ui7 li2 i2-keng kau tioh8 sin e5 phoann7-li7, kho2-i2 an-ui3 li2 chiam7-si5 e5 siong-pi. kho2-lin5 e5 lang5 kho2-lin5 e5 lang5 kho2-lin5 e5 lang5 si7 goa2 m7 si7 li2, chit khoan2 e5 tann2-kek kio3 goa2 chainn2-iunn7 oah8--loh8-khi3? ui7-ho5 sin5-beng5 bo5 lai5 tau3 po2-pi3, hou7 goa2 eng2-oan2 tit tioh8 i?"
        ],
        [
          "可憐的人可憐的人可憐的人是我毋是你，這款的打擊叫我怎樣活落去？為何神明無來搭保庇，予我永遠得著伊？",
          "kho2-lin5 e5 lang5 kho2-lin5 e5 lang5 kho2-lin5 e5 lang5 si7 goa2 m7 si7 li2, chit khoan2 e5 tann2-kek kio3 goa2 chainn2-iunn7 oah8--loh8-khi3? ui7-ho5 sin5-beng5 bo5 lai5 tau3 po2-pi3, hou7 goa2 eng2-oan2 tit tioh8 i?"
        ]
      ],
      "篇名": "可憐的人"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "彼暝踮佇柳街巷，撞著彼个小姑娘，一時叫阮暗驚疑，又來動阮心憂愁，到底伊為怎樣會來變成這个模樣？毋知啥人耽誤伊的寶貴青春？束縛著伊的自由。",
          "hit mi5 tiam3 ti7 liu2-ke-hang7, tng7 tioh8 hit e5 sio2 kou-niu5, chit8-si5 kio3 goan2 am3 kiann-gi5, iu7 lai5 tang7 gun2 sim iu-chhiu5, tau3-te2 i ui7 chainn2-iunn7 e7 lai5 pinn3-chiann5 chit e5 bou5-iunn7? m7 chai siann2 lang5 tam-gou7 i e5 po2-kui3 chheng-chhun? sok-pak8 tioh8 i e5 chu7-iu5."
        ],
        [
          "早前雙人猶細漢，暝日做陣心歡喜，伊有一對烏目睭，時常對人真嬌媚，到底伊為怎樣會來墜落這个火坑？現在想起，引阮生出憐惜的心，珠淚滴落出目墘。",
          "cha2-cheng5 siang-lang5 iu5 se3-han3, me5-jit8 choe3-tin7 sim hoann-hi2, i u7 chit8 tui3 ou bak8-chiu, si5-siong5 tui3 lang5 chin kiau-bi7, tau3-te2 i ui7 chainn2-iunn7 e7 lai5 tui7-loh8 chit e5 hoe2-khenn? hian7-chai7 siunn7 khi2, in2 goan2 sinn chhut lian5-sioh e5 sim, chu-lui7 tih loh8 chhut bak8-kinn5."
        ],
        [
          "彼暝踮佇柳街巷，撞著彼个小姑娘，一時叫阮暗驚疑，又來動阮心憂愁，到底伊為怎樣會來變成這个模樣？毋知啥人耽誤伊的寶貴青春？束縛著伊的自由。",
          "hit mi5 tiam3 ti7 liu2-ke-hang7, tng7 tioh8 hit e5 sio2 kou-niu5, chit8-si5 kio3 goan2 am3 kiann-gi5, iu7 lai5 tang7 gun2 sim iu-chhiu5, tau3-te2 i ui7 chainn2-iunn7 e7 lai5 pinn3-chiann5 chit e5 bou5-iunn7? m7 chai siann2 lang5 tam-gou7 i e5 po2-kui3 chheng-chhun? sok-pak8 tioh8 i e5 chu7-iu5."
        ]
      ],
      "篇名": "可憐的小姑娘"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "紅燈的姑娘我問恁，為何恁來落紅塵，酒家男陪酒有原因，交際應酬展風神，有啉傷肝無啉傷心，燒酒閣再滕，借錢借票看人頭面，燒酒拍拚滕。",
          "ang5-teng e5 kou-niu5 goa2 mng7 lin2, ui7-ho5 lin2 lai5 loh8 hong5-tin5, chiu2-ka lam5 poe5-chiu2 u7 goan5-in, kau-che3 eng3-siu5 tian2 hong-sin5, u7 lim siong koann bo5 lim siong-sim, sio-chiu2 koh chai3 thin5, chioh chinn5 chioh phio3 khoann3 lang5 thau5-bin7, sio-chiu2 phah-piann3 thin5."
        ],
        [
          "紅燈碼頭的烏美人，欲跳舞我駛引，欲乾杯愛紹興，感情若欲行予親，著愛等，等我偆過面。",
          "ang5-teng be2-thau5 e5 ou bi2-jin5, beh thiau3-bu2 goa2 sai2 in2, beh kan-poe ai3 Siau7-heng, kam2-cheng5 na7 beh kiann5 hou7 chhin, tioh8 ai3 tan2, tan2 goa2 chhun koe3 bin7."
        ],
        [
          "紅燈的姑娘我問恁，為何恁來落紅塵，酒家男陪酒有原因，交際應酬展風神，有啉傷肝無啉傷心，燒酒閣再滕，借錢借票看人頭面，燒酒拍拚滕。",
          "ang5-teng e5 kou-niu5 goa2 mng7 lin2, ui7-ho5 lin2 lai5 loh8 hong5-tin5, chiu2-ka lam5 poe5-chiu2 u7 goan5-in, kau-che3 eng3-siu5 tian2 hong-sin5, u7 lim siong koann bo5 lim siong-sim, sio-chiu2 koh chai3 thin5, chioh chinn5 chioh phio3 khoann3 lang5 thau5-bin7, sio-chiu2 phah-piann3 thin5."
        ],
        [
          "紅燈碼頭的烏美人，欲跳舞我駛引，欲乾杯愛紹興，感情若欲行予親，著愛等，等我偆過面。",
          "ang5-teng be2-thau5 e5 ou bi2-jin5, beh thiau3-bu2 goa2 sai2 in2, beh kan-poe ai3 Siau7-heng, kam2-cheng5 na7 beh kiann5 hou7 chhin, tioh8 ai3 tan2, tan2 goa2 chhun koe3 bin7."
        ],
        [
          "有啉傷肝無啉傷心，燒酒閣再滕，借錢借票看人頭面，燒酒拍拚滕。",
          "u7 lim siong koann bo5 lim siong-sim, sio-chiu2 koh chai3 thin5, chioh chinn5 chioh phio3 khoann3 lang5 thau5-bin7, sio-chiu2 phah-piann3 thin5."
        ],
        [
          "紅燈碼頭的烏美人，欲跳舞我駛引，欲乾杯愛紹興，感情若欲行予親，著愛等，等我偆過面。",
          "ang5-teng be2-thau5 e5 ou bi2-jin5, beh thiau3-bu2 goa2 sai2 in2, beh kan-poe ai3 Siau7-heng, kam2-cheng5 na7 beh kiann5 hou7 chhin, tioh8 ai3 tan2, tan2 goa2 chhun koe3 bin7."
        ]
      ],
      "篇名": "可憐的酒家男"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為著環境來所致，做著酒家女。人客當阮逸陶物，對阮膏膏纏。少年人有情有意，吐出愛情詩，為愛迷為情癡，縱然失處女，雙人永浴佇愛河，情海起風波。",
          "ui7 tioh8 khoan5-keng2 lai5 sou2-ti3, choe3 tioh8 chiu2-ka-lu2. lang5-kheh tong3 goan2 thit-tho5 mih8, tui3 gun2 ko-ko-tinn5. siau3-lian5 lang5 u7 cheng5 u7 i3, thou2 chhut ai3-cheng5 si, ui7 ai3 be5 ui7 chiann5 chhi, chhiong3-jian5 sit chhu3-lu2, siang-lang5 eng2 ek8 ti7 ai3-ho5, cheng5-hai2 khi2 hong-pho."
        ],
        [
          "愛人對阮真冷落，音信全然無。無良心佮別人好，放捨酒矸嫂。為愛誤為情錯，無奈再墮落，手捀一杯是苦酒，愈啉愈憂愁。",
          "ai3-jin5 tui3 gun2 chin leng2-lok8, im-sin3 choan5-jian5 bo5. bo5 liong5-sim kah pat8-lang5 ho2, pang3-sak chiu2-kan so2. ui7 ai3 gou7 ui7 cheng5 chho3, bo5 nai7 chai3 tui7-loh8, chhiu2-phang5 chit8 poe si7 khou2 -chiu2, lu2 lim lu2 iu-chhiu5."
        ],
        [
          "有話未講淚雙流，倩影滿四周。情難斷胡思亂想，莫非是冤仇，為愛憂，為情愁，心病無葯救。",
          "u7 oe7 be7 kong2 lui7 siang lau5, chhian3-iann2 moa2 si3-chiu. cheng5 lan5 toan7 hou5-su loan7-siunn7, bok8-hui si7 oan-siu5, ui7 ai3 iu, ui7 cheng5 chhiu5, sim-pinn7 bo5 ioh8 kiu3."
        ]
      ],
      "篇名": "可憐酒家女"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心愛的毋通亂講唷，我無騙你，我也無醉，希望你愛相信唷。紅露酒閣一杯來，希望你笑一下呢，毋通來對我發脾氣。",
          "sim-ai3 e5 m7 thang loan7 kong2 iok8, goa2 bo5 phian3--li2, goa2 ia7 bo5 chui3, hi-bong7 li2 ai3 siong-sin3 iok8. ang5-lou7-chiu2 koh chit8 poe lai5, hi-bang7 li2 chhio3 chit8-e7 ni5, m7 thang lai5 tui3 goa2 hoat phi5-khi3."
        ],
        [
          "心愛的可憐著我唷，一日無酒袂輕鬆唷，希望你愛相信唷。無啉酒袂曉趁錢，希望你愛同情呢，我毋是糊塗燒酒仙。",
          "sim-ai3 e5 kho2-lin5 tioh8 goa2 iok8, chit8 jit8 bo5 chiu2 boe7 khin-sang iok8, hi-bong7 li2 ai3 siong-sin3 iok8. bo5 lim chiu2 boe7 hiau2 than3-chinn5, hi-bang7 li2 ai3 tong5-cheng5 ni5, goa2 m7 si7 hou5-tou5 sio-chiu2 sian."
        ],
        [
          "心愛的毋通赫歹唷，拜託予我要求一擺，希望你愛原諒唷。獻頭仔閣一矸來，希望你著瞭解呢，毋通來對我發脾氣。",
          "sim-ai3 e5 m7 thong hiah phainn2 ioh, pai3-thok hou7 goa2 iau-kiu5 chit8 pai2, hi-bong7 li2 ai3 goan5-liong7 iok8. hiannn3-thau5-a2 koh it kan lai5, hi-bang7 li2 tioh8 liau2-kai2 ni5, m7 thang lai5 tui3 goa2 hoat phi5-khi3."
        ]
      ],
      "篇名": "可憐燒酒仙"
    },
    {
      "作者": "葉俊麟",
      "出版年": "0",
      "文類": "流行歌",
      "書寫系統": "漢字",
      "段": [
        [
          "雖然是無願意，佮伊來分離，一旦被風拆散去，抱恨無了時，只好忍著傷心淚，孤單到湖邊。啊！薄命戀花，再會啊！再會啊！",
          "sui-jian5 si7 bo5 goan7-i3, kah i lai5 hun-li7, it-tan3 pi7 hong thiah soann3--khi3, phau7-hin7 bo5-liau2-si5, chi2-ho2 lun2 tioh8 siong-sim lui7, kou-toann kau3 ou5 pinn. ah! pok8-beng7 loan5-hoe, chai3-hoe7 ah! chai3-hoe7 ah!"
        ],
        [
          "雖然是十五暝，月色帶柔意，水鴨單隻在水墘，聲聲訴哀悲，已經破去青春夢，何必再想起。啊！無緣戀花，再會啊！再會啊！",
          "sui-jian5 si7 chap8-gou7 me5, goeh8-sek toa3 jiu5-i3, chui2-ah tan chiah chai7 chui2-kinn5, siann-siann sou3 ai-pi, i2-keng phoa3--khi3 chheng-chhun bang7, ho5-pit chai3 siunn7-khi2. ah! bo5-ian5 loan5-hoe, chai3-hoe7 ah! chai3-hoe7 ah!"
        ],
        [
          "雖然是不得已，看破了情義，夜蟲因何嘆秋風，悽慘哭規暝，只是令人添稀微，大悸喘袂離，啊！可憐戀花。再會啊！再會啊！",
          "sui-jian5 si7 put-tek-i2, khoann3-phoa3 liau2 cheng5-gi7, ia7 thang5 in-ho5 than3 chhiu-hong, chhi-chham2 khau3 kui-me5, chi2-si7 leng7 lang5 thinn hi-bi5, toa7 khui3 chhoan2 boe7 li7, ah! kho2-lin5 loan5-hoe. chai3-hoe7 ah! chai3-hoe7 ah!"
        ]
      ],
      "篇名": "可憐戀花再會吧"
    },
    {
      "作者": "葉俊麟",
      "出版年": "0",
      "文類": "流行歌",
      "書寫系統": "漢字",
      "段": [
        [
          "噢！毋願閣鼻田莊塗味，所以欲來再會啦，趁著機會趁著機會火車載阮欲去喲。總是交待彼个心愛小姑娘，叫伊免擔憂，來去都市若趁有錢，我會轉來喲。咻咻碰碰咻碰碰，踮車裡搖來搖去也搖到台南。",
          "ou3! m7 goan7 koh phinn7 chhan5-chng thou5-bi7, sou2-i2 beh lai5 chai3-hoe7 lah, than3 tioh8 ki-hoe7 than3 tioh8 ki-hoe7 hoe2-chhia chai3 goan2 beh khi3 io. chong2-si7 kau-tai3 hit e5 sim-ai3 sio2 kou-niu5, kio3 i bian2 tam-iu, lai5-khi3 tou-chhi7 na7 than3 u7 chinn5, goa2 e7 tng2--lai5 io. hiu-hiu pong7-pong7 hiu-pong7-pong7, tiam3 chhia--nih io5 lai5 io5 khi3 ah io5 kau3 Tai5-lam5."
        ],
        [
          "噢！毋願閣騎犁田水牛，所以決定再會啦，趁著機會趁著機會火車載阮欲去喲。想起小姑娘的迷人紅喙唇，一時心憂悶，為著將來你咱幸福，暫時忍耐喲。咻咻碰碰咻碰碰，踮車裡搖來搖去也搖到台中。",
          "ou3! m7 goan7 koh khia5 loe5-chhan5 chui2-gu5, sou2-i2 koat-teng7 chai3-hoe7 lah, than3 tioh8 ki-hoe7 than3 tioh8 ki-hoe7 hoe2-chhia chai3 goan2 beh khi3 io. siunn7-khi2 sio2 kou-niu5 e5 be5-lang5 ang5 chhui3-tun5, chit8-si5 sim iu-bun7, ui7 tioh8 chiong-lai5 li2 lan2 heng7-hok, chiam7-si5 jim2-nai7 io. hiu-hiu pong7-pong7 hiu-pong7-pong7, tiam3 chhia--nih io5 lai5 io5 khi3 ah io5 kau3 Tai5-tiong."
        ],
        [
          "噢！毋願閣聽水蛙咯咯，所以暫時再會啦，趁著機會趁著機會火車載阮欲去喲。最好你我暝日身體若平安，我毋驚艱難，若有時間一定寫批，安慰著你喲。咻咻碰碰咻碰碰，踮車裡搖來搖去已經到台北。",
          "ou3! m7 goan7 koh thiann chui2-ke kok-kok, sou2-i2 chiam7-si5 chai3-hoe7 lah, than3 tioh8 ki-hoe7 than3 tioh8 ki-hoe7 hoe2-chhia chai3 goan2 beh khi3 io. choe3-ho2 li2 goa2 me5-jit8 sin-the2 na7 peng5-an, goa2 m7 kiann kan-lan5, na7 u7 si5-kan it-teng7 sia2 phoe, an-ui3 tioh8 li2 io. hiu-hiu pong7-pong7 hiu-pong7-pong7, tiam3 chhia--nih io5 lai5 io5 khi3 i2-keng kau3 Tai5-pak."
        ]
      ],
      "篇名": "田莊兄哥"
    },
    {
      "作者": "王瑞瑜",
      "出版年": "0",
      "文類": "流行歌",
      "書寫系統": "漢字",
      "段": [
        [
          "咱是一對無緣的人，運命予阮心疼，不管別人按怎看，抑是假做輕鬆溫柔放聲陪伴我，也鑿著阮心肝。",
          "lan2 si7 chit8 tui3 bo5 ian5 e5 lang5, un7-mia7 hou7 gun2 sim thiann3, put-koan2 pat8-lang5 an2-choann2 khoann3, iah8 si7 ke2-cho3 khin-sang un-jiu5 pang3 siann poe5-phoann7 goa2, ia7 chhak8 tioh8 goan2 sim-koann."
        ],
        [
          "來來來盡量閣來啉予凋，目箍紅，頭也茫茫，夜夜心疼你敢知影，我佇每一暝思念你一人，等來等去攏聽無熟似的腳步聲，啥人看見可憐的人攏是相仝，心愛的人，心愛的人，敢有聽見我底叫你的名。",
          "lai5-lai5-lai5 chin7-liong7 koh-lai5 lim hou7 ta, bak8-khou ang5, thau5 ia7 bang5-bang5, ia7-ia7 sim-thiann3 li2 kam2 chai-iann2, goa2 ti7 mui2 chit8 me5 su-liam7 li2 chit8 lang5, tan2 lai5 tan2 khi3 long2 thiann-bo5 sek8-sai7 e5 kha-pou7 siann, siann2-lang5 khoann3-kinn3 kho2-lin5 e5 lang5 long2 si7 sio-kang5, sim-ai3 e5 lang5, sim-ai3 e5 lang5, kam2 u7 thiann-kinn3 goa2 teh kio3 li2 e5 mia5."
        ],
        [
          "癡情的人，流浪的人，滿腹的悲傷。你害我，你害我，孤單一人到今也，愛情的路陪你到茲，我已經知影這段情親像夢，予人心迷茫。",
          "chhi-cheng5 e5 lang5, liu5-long7 e5 lang5, moa2-pak e5 pi-siong. li2 hai7 goa2, li2 hai7 goa2, kou-toann it lang5 kau3 kim ia7, ai3-cheng5 e5 lou7 poe5 li2 kau3 chia, goa2 i2-keng chai-iann2 chit toann7 cheng5 chhin-chhiunn7 bang7, hou7 lang5 sim be5-bang5."
        ],
        [
          "苦命人孤單無伴，無人親像我，你敢知影我佇每一暝思念你一人，等來等去攏聽無熟似的腳步聲，啥人看見可憐的人攏是相仝，心愛的人，心愛的人，敢有聽見我底叫你的名。",
          "khou2-mia7 lang5 kou-toann bo5 phoann7, bo5 lang5 chhin-chhiunn7 goa2, li2 kam2 chai-iann2 goa2 ti7 mui2 chit8 me5 su-liam7 li2 chit8 lang5, tan2 lai5 tan2 khi3 long2 thiann-bo5 sek8-sai7 e5 kha-pou7 siann, siann2-lang5 khoann3-kinn3 kho2-lin5 e5 lang5 long2 si7 sio-kang5, sim-ai3 e5 lang5, sim-ai3 e5 lang5, kam2 u7 thiann-kinn3 goa2 teh kio3 li2 e5 mia5."
        ]
      ],
      "篇名": "叫你的名"
    },
    {
      "作者": "洪百慧",
      "出版年": "0",
      "文類": "流行歌",
      "書寫系統": "漢字",
      "段": [
        [
          "往事親像昨暝的一場夢，夢醒猶原恨彼个人，今日才講你愛阮到永遠，過一日就無仝，漂泊你的人，感情亂亂送，閣講阮是無情的人，叫我怎樣堪，叫我怎會甘。",
          "ong2-su7 chhin-chhiunn7 cha-me5 e5 chit8 tiunn5 bang7, bang7 chhinn2 iu5-goan5 hun7 hit e5 lang5, kim-jit8 chiah kong2 li2 ai3 goan2 kau3 eng2-oan2, koe3 chit8 jit8 chiu7 bo5 kang5, phiau-phiat li2 e5 lang5, kam2-cheng5 loan7-loan7 sang3, koh kong2 goan2 si7 bo5 cheng5 e5 lang5, kio3 goa2 chainn2-iunn7 kham, kio3 goa2 choann2 e7 kam."
        ],
        [
          "當初的感情已變款，毋願意每日後悔過一工，這份情阮未閣再留戀。",
          "tong-chhou e5 kam2-cheng5 i2 pian3-khoan2, m7 goan7-i3 mui2 jit8 hio7-hoe2 koe3 chit8 kang, chit hun7 cheng5 goan2 boe7 koh chai3 liu5-loan5."
        ]
      ],
      "篇名": "叫我怎樣甘"
    }
  ]
}
