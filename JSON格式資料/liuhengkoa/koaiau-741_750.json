{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮兜是出名音樂世家，厝裡人人攏嘛知影，若有人嫁娶，欲鬧熱唱歌，拍五折閣再俗一半。",
          "gun2 tau si7 chhut-mia5 im-gak8 se3-ka, chhu3--nih8 lang5-lang5 long2 ma7 chai-iann2, na7 u7 lang5 ke3-chhoa7, beh lau7-jiat8 chhiunn3-koa, phah gou7 chiat koh chai3 siok8 chit8-poann3."
        ],
        [
          "阮兜上出名就是牽亡歌，從清朝一直牽甲今也，有五子哭墓，有電子花車，若是團體仝款俗一半。",
          "gun2 tau siong7 chhut-mia5 chiu7-si7 khan-bong5-koa, cheng7 Chheng-tiau5 it-tit8 khan kah tann-a2, u7 gou7-chu2-khau3-bou7, u7 tian7-chu2 hoe-chhia, na7 si7 thoan5-the2 kang5-khoan2 siok8 chit8-poann3."
        ],
        [
          "若聽著鼓聲，我就看著阮阿兄戴帽仔穿白衫，毋是指揮就是底吹喇叭。我就看著阮阿爸阿娘搖著伊的馬達尻川花，佇底吹牛角倒退行（感動每一个人的心肝啦）。",
          "na7 thiann tioh8 kou2-siann, goa2 chiu7 khoann3 tioh8 gun2 a-hiann ti3 bo7-a2 chheng7 peh8-sann, m7 si7 chi2-hui chiu7-si7 teh chhoe la-pa. goa2 chiu7 khoann3 tioh8 gun2 a-pa a-nia5 io5 tioh8 i e5 ma2-tat8 kha-chhng-hoe, ti7 teh chhoe gu5-kak to3-thoe3 kiann5 (kam2-tong7 mui2 chit8 e5 lang5 e5 sim-koann--lah) ."
        ]
      ],
      "篇名": "音樂世家（原曲：鼓聲若響）"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮兜上無路用就是我，專門底改人的歌詞賺食，改予伊吐血，改予伊歹聽，這就是我上愛唱的歪歌啦。",
          "gun2 tau siong7 bo5-lou7-iong7 chiu7-si7 goa2, choan-bun5 teh kai2 lang5 e5 koa-su5 than3-chiah8, kai2 hou7 i thou3-hoeh, kai2 hou7 i phainn2-thiann, che chiu7-si7 goa2 siong7 ai3 chhiunn3 e5 oai-koa--lah."
        ]
      ],
      "篇名": "若聽著鼓聲"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "以前你佮我的感情，堅定無人通比並，如今可比風中燈，毋知何時失光明。初戀的情景，猶原浮在我目前，誰知你著僥心來反形，欲講講袂清，欲想腳手冷害我害我，心肝車跋反。",
          "i2-cheng5 li2 kah goa2 e5 kam2-cheng5, kian-teng7 bo5 lang5 thang pi2-pheng7, ju5-kim kho2-pi2 hong-tiong teng, m7 chai ho5-si5 sit kong-beng5. chhou-loan5 e5 cheng5-keng2, iu5-goan5 phu5 chai7 goa2 bok8-cheng5, siang2 chai li2 tioh8 hiau-sim lai5 hoan2-heng5, beh kong2 kong2 boe7 chheng, beh siunn7 kha-chhiu2 leng2 hai7 goa2 hai7 goa2, sim-koann chhia-poah8-peng2."
        ],
        [
          "以前你佮我的感情，堅定無人通比並，如今可比風中燈，毋知何時失光明。初戀的情景，猶原浮在我目前，誰知你著僥心來反形，欲講講袂清，欲想腳手冷害我害我，心肝車跋反。",
          "i2-cheng5 li2 kah goa2 e5 kam2-cheng5, kian-teng7 bo5 lang5 thang pi2-pheng7, ju5-kim kho2-pi2 hong-tiong teng, m7 chai ho5-si5 sit kong-beng5. chhou-loan5 e5 cheng5-keng2, iu5-goan5 phu5 chai7 goa2 bok8-cheng5, siang2 chai li2 tioh8 hiau-sim lai5 hoan2-heng5, beh kong2 kong2 boe7 chheng, beh siunn7 kha-chhiu2 leng2 hai7 goa2 hai7 goa2, sim-koann chhia-poah8-peng2."
        ],
        [
          "初戀的情景，猶原浮在我目前，誰知你著僥心來反形，欲講講袂清，欲想腳手冷害我害我，心肝車跋反。",
          "chhou-loan5 e5 cheng5-keng2, iu5-goan5 phu5 chai7 goa2 bok8-cheng5, siang2 chai li2 tioh8 hiau-sim lai5 hoan2-heng5, beh kong2 kong2 boe7 chheng, beh siunn7 kha-chhiu2 leng2 hai7 goa2 hai7 goa2, sim-koann chhia-poah8-peng2."
        ]
      ],
      "篇名": "風中燈"
    },
    {
      "作者": "阿輪",
      "出版年": "0",
      "文類": "流行歌",
      "書寫系統": "漢字",
      "段": [
        [
          "風慢慢吹，慢慢吹，枯箬惦惦飄落，莫講話，衫隨風飛，像蘆花，是我孤一人放風吹。",
          "hong ban7-ban7 chhe, ban7-ban7 chhe, khou-hioh8 tiam7-tiam7 phiau--loh8, mai3 kong2-oe7, sann sui5-hong poe, chhiunn7 lou5-hoe, si7 goa2 kou chit8 lang5 pang3 hong-chhoe."
        ],
        [
          "日頭輕輕行向西爿的厝尾，目睭金金看著東爿浮新月，毋通一工又空過，毋通寒凍露水暝，趕緊放線，愈來愈遠，無夠，坐雲來逗尋。",
          "jit8-thau5 khin-khin kiann5 hiong3 sai-peng5 e5 chhu3-be2, bak8-chiu kim-kim khoann3 tioh8 tang-peng5 phu5 sin-goeh8, m7 thang chit8 kang iu7 khang koe3, m7 thang koann5 tang3 lou7-chui2-mi5, koann2-kin2 pang3 soann3, ju2 lai5 ju2 hng7, bo5 kau3, che7 hun5 lai5 tau7 chhoe7."
        ],
        [
          "風吹你愛趕緊飛，風吹啊！飛去天頂看詳細，我思念的人，到底走去佗。風吹啊！若是看著伊的話，問伊敢無收著我寄去的批，叫伊愛趕緊回。",
          "hong-chhoe li2 ai3 koann2-kin2 poe, hong-chhoe ah! poe khi3 thinn-teng2 khoann3 siong5-soe3, goa2 su-liam7 e5 lang5, tau3-te2 chau2 khi3 to2. hong-chhoe ah! na7 si7 khoann3 tioh8 i e5 oe7, mng7 i kam2 bo5 siu tioh8 goa2 kia3--khi3 e5 phoe, kio3 i ai3 koann2-kin2 hoe5."
        ]
      ],
      "篇名": "風吹"
    },
    {
      "作者": "王武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "有人是無行蹤，有人被風笑戇，熱戀的風吹飄來過去，想未到赫放蕩。伊親像一陣風，定定無守信用，六月的炎天引阮牽掛可愛的薄情郎。",
          "u7 lang5 si7 bo5 heng5-chong, u7 lang5 pi7 hong chhio3 gong7, jiat8-loan5 e5 hong chhoe phiau lai5 koe3 khi3, siunn7 boe7 kau3 hiah hong3-tong7. i chhin-chhiunn7 chit8 chun7 hong, tiann7-tiann7 bo5 siu2 sin3-iong7, lak8-goeh8 e5 iam7 thinn in2 goan2 chhian-koa3 kho2-ai3 e5 pok8-cheng5-long5."
        ],
        [
          "風吹風吹，風中一張批，寫在夢中的相思有偌濟。緣份由天控制，簡單一句話，情斷無相借問，阮是啥人的。",
          "hong-chhoe hong-chhoe, hong-tiong chit8 tiunn phoe, sia2 chai7 bang7-tiong e5 siunn-si u7 loa7 che7. ian5-hun7 iu5 thinn khong3-che3, kan2-tan chit8 ku3 oe7, cheng5 toan7 bo5 sio-chioh-mng7, gun2 si7 siann2-lang5 e5."
        ],
        [
          "有時陣熱烘烘，有時陣足失望，熱戀在風中，春來秋去有情就愛保重。伊親像一陣風，輕輕將阮搧動，六月的夢中猶原相信有一日再相逢。",
          "u7 si5-chun7 jiat8-hang-hang, u7 si5-chun7 chiok sit-bang7, jiat8-loan5 chai7 hong-tiong, chhun lai5 chhiu khi3 u7 cheng5 chiu7 ai3 po2-tiong7. i chhin-chhiunn7 chit8 chun7 hong, khin-khin chiong gun2 sian3-tong7, lak8-goeh8 e5 bang7-tiong iu5-goan5 siong-sin3 u7 chit8 jit8 chai3 siong-hong5."
        ],
        [
          "風吹風吹，風中一枝花，啥人會知青春偆偌濟。緣份是相欠債，簡單一句話，情斷嘛無計較，阮是別人的。",
          "hong-chhoe hong-chhoe, hong-tiong chit8 ki hoe, siann2-lang5 e7 chai chheng-chhun chhun loa7 che7. ian5-hun7 si7 sio khiam3-che3, kan2-tan chit8 ku3 oe7, cheng5 tng2 ma7 bo5 ke3-kau3, gun2 si7 pat8-lang5 e5."
        ],
        [
          "風吹風吹，風中一張批，寫在夢中的相思有偌濟。緣份由天控制，簡單一句話，情斷無相借問，阮是啥人的。",
          "hong-chhoe hong-chhoe, hong-tiong chit8 tiunn phoe, sia2 chai7 bang7-tiong e5 siunn-si u7 loa7 che7. ian5-hun7 iu5 thinn khong3-che3, kan2-tan chit8 ku3 oe7, cheng5 tng2 bo5 sio-chioh-mng7, gun2 si7 siann2-lang5 e5."
        ],
        [
          "有人是無行蹤，有人被風笑戇，熱戀的風吹飄來過去，想未到赫放蕩。伊親像一陣風，定定無守信用，六月的炎天引阮牽掛可愛的薄情郎。",
          "u7 lang5 si7 bo5 heng5-chong, u7 lang5 pi7 hong chhio3 gong7, jiat8-loan5 e5 hong chhoe phiau lai5 koe3 khi3, siunn7 boe7 kau3 hiah hong3-tong7. i chhin-chhiunn7 chit8 chun7 hong, tiann7-tiann7 bo5 siu2 sin3-iong7, lak8-goeh8 e5 iam7 thinn in2 goan2 chhian-koa3 kho2-ai3 e5 pok8-cheng5-long5."
        ],
        [
          "風吹風吹，風中一枝花，啥人會知青春偆偌濟。緣份是相欠債，簡單一句話，情斷嘛無計較，阮是別人的。",
          "hong-chhoe hong-chhoe, hong-tiong chit8 ki hoe, siann2-lang5 e7 chai chheng-chhun chhun loa7 che7. ian5-hun7 si7 sio khiam3-che3, kan2-tan chit8 ku3 oe7, cheng5 toan7 ma7 bo5 ke3-kau3, gun2 si7 pat8-lang5 e5."
        ]
      ],
      "篇名": "風吹風吹"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "今夜又是風雨暝，予阮心稀微。心愛的為著怎樣忍心放阮做你去，風雨中叫你名字，聲聲訴哀悲，你到底去佗位，為何攏無你音信。拜託風雨替阮傳情，阮佇故鄉等待伊。",
          "kim-ia7 iu7 si7 hong-hou7-mi5, hou7 gun2 sim hi-bi5. sim-ai3--e5 ui7 tioh8 chainn2-iunn7 jim2-sim pang3 gun2 cho3 li2 khi3, hong-hou7 tiong kio3 li2 mia5-ji7, siann-siann sou3 ai-pi, li2 tau3-te2 khi3 to2-ui7, ui7-ho5 long2 bo5 li2 im-sin3. pai3-thok hong-hou7 thoe3 goan2 thoan5-cheng5, goan2 ti7 kou3-hiong tan2-thai7 i."
        ],
        [
          "今夜又是風雨暝，予阮心稀微。過去的相愛相隨，如今雙人來分開。風雨中叫你名字，聲聲訴哀悲，你到底去佗位，為何攏無你音信。拜託風雨替阮傳情，阮佇故鄉等待伊。",
          "kim-ia7 iu7 si7 hong-hou7-mi5, hou7 gun2 sim hi-bi5. koe3-khi3 e5 siong-ai3 sio-sui5, ju5-kim siang-lang5 lai5 hun-khui. hong-hou7 tiong kio3 li2 mia5-ji7, siann-siann sou3 ai-pi, li2 tau3-te2 khi3 to2-ui7, ui7-ho5 long2 bo5 li2 im-sin3. pai3-thok hong-hou7 thoe3 goan2 thoan5-cheng5, goan2 ti7 kou3-hiong tan2-thai7 i."
        ],
        [
          "風雨中叫你名字，聲聲訴哀悲，你到底去佗位，為何攏無你音信。拜託風雨替阮傳情，阮佇故鄉等待伊。",
          "hong-hou7 tiong kio3 li2 mia5-ji7, siann-siann sou3 ai-pi, li2 tau3-te2 khi3 to2-ui7, ui7-ho5 long2 bo5 li2 im-sin3. pai3-thok hong-hou7 thoe3 goan2 thoan5-cheng5, goan2 ti7 kou3-hiong tan2-thai7 i."
        ]
      ],
      "篇名": "風雨情"
    },
    {
      "作者": "陳三雅/良山",
      "出版年": "1964",
      "文類": "流行歌",
      "書寫系統": "漢字",
      "段": [
        [
          "手捀這杯是燒酒，啉落爽快解憂愁，想欲娶娘來做牽手，父母束縛袂自由。咱兩人實在有意愛，毋驚別人來阻礙。初戀糖蜜甜，失戀真艱苦，愛人呀你是我的某。",
          "chhiu2 phang5 chit poe si7 sio-chiu2, lim loh8 song2-khoai3 kai2 iu-chhiu5, siunn7 beh chhoa7 niu5 lai5 choe3 khan-chhiu2, pe7-bu2 sok-pak8 boe7 chu7-iu5. lan2 nng7 lang5 sit8-chai7 u7 i3-ai3, m7 kiann pat8-lang5 lai5 chou2-gai7. chhou-loan5 thng5-bit8 tinn, sit-loan5 chin kan-khou2, ai3-jin5 ia li2 si7 goa2 e5 bou2."
        ],
        [
          "燒酒一杯又一杯，啉落爽快目尾垂。想欲娶娘來做細姨，大某束縛袂自由，咱兩人實在有意愛，雖然熟似酒場內，一切的阻礙總是愛忍耐，愛人呀請你著等待。",
          "sio-chiu2 chit8 poe iu7 chit8 poe, lim loh8 song2-khoai3 bak8-boe2 sui5. siunn7 beh chhoa7 niu5 lai5 choe3 se3-i5, toa7-bou2 sok-pak8 boe7 chu7-iu5, lan2 nng7 lang5 sit8-chai7 u7 i3-ai3, sui-jian5 sek8-sai7 chiu2-tiunn5 lai7, it-chhe3 e5 chou2-gai7 chong2-si7 ai3 jim2-nai7, ai3-jin5 ia chhiann2 li2 tioh8 tan2-thai7."
        ],
        [
          "酒家小姐情意甜，啉酒爽快無地比。今夜請你毋免驚，陪伴風流阿狗兄。咱兩人實在有意愛，毋通笑阮戇大呆。請你著理解阮的心肝內，細姨啊！請你著忍耐。",
          "chiu2-ka sio2-chia2 cheng5-i3 tinn, lim chiu2 song2-khoai3 bo5 te7 pi2. kim-ia7 chhiann2 li2 m7 bian2 kiann, poe5-phoann7 hong-liu5 a-kau2-hiann. lan2 nng7 lang5 sit8-chai7 u7 i3-ai3, m7 thang chhio3 goan2 gong7-toa7-tai. chhiann2 li2 tioh8 li2-kai2 goan2 e5 sim-koann-lai7, se3-i5-ah! chhiann2 li2 tioh8 jim2-nai7."
        ]
      ],
      "篇名": "風流阿狗兄"
    },
    {
      "作者": "陳桂珠/洪榮宏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "走西東阮的運命親像風，時時刻刻阮來想著故鄉。日頭落西引阮暗悲傷，怨嘆為情來流浪。今日轉來心情親像海波浪，往事回頭怎樣袂當相逢。",
          "chau2 sai-tang goan2 e5 un7-mia7 chhin-chhiunn7 hong, si5-si5-khek-khek goan2 lai5 siunn7 tioh8 kou3-hiong. jit8-thau5 loh8 sai in2 goan2 am3 pi-siong, oan3-than3 ui7 cheng5 lai5 liu5-long7. kim-jit8 tng2--lai5 sim-cheng5 chhin-chhiunn7 hai2 pho-long7, ong2-su7 hoe5-thau5 chainn2-iunn7 boe7 tang3 siong-hong5."
        ],
        [
          "孤孤單單無人做伴，當年情景浮現阮的心內，猶原是猶原是風風雨雨的暗暝，又來到又來到昔日離別的窗邊，雖然是雖然是風風雨雨即濟年，心情猶是一片稀微。",
          "kou-kou-toann-toann bo5 lang5 cho3-phoann7, tong-ni5 cheng5-keng2 phu5 hian7 gun2 e5 sim-lai7, iu5-goan5 si7 iu5-goan5 si7 hong-hong-u2-u2 e5 am3-mi5, iu7 lai5 kau3 iu7 lai5 kau3 sek-jit8 li7-piat8 e5 thang-pinn, sui-jian5 si7 sui-jian5 si7 hong-hong-u2-u2 chiah che7 ni5, sim-cheng5 iau2 si7 chit8 phinn3 hi-bi5."
        ],
        [
          "走西東阮的運命親像風，時時刻刻阮來想著故鄉。日頭落西引阮暗悲傷，怨嘆為情來流浪。今日轉來心情親像海波浪，往事回頭怎樣袂當相逢。",
          "chau2 sai-tang goan2 e5 un7-mia7 chhin-chhiunn7 hong, si5-si5-khek-khek goan2 lai5 siunn7 tioh8 kou3-hiong. jit8-thau5 loh8 sai in2 goan2 am3 pi-siong, oan3-than3 ui7 cheng5 lai5 liu5-long7. kim-jit8 tng2--lai5 sim-cheng5 chhin-chhiunn7 hai2 pho-long7, ong2-su7 hoe5-thau5 chainn2-iunn7 boe7 tang3 siong-hong5."
        ],
        [
          "孤孤單單無人做伴，當年情景浮現阮的心內，猶原是猶原是風風雨雨的暗暝，又來到又來到昔日離別的窗邊，雖然是雖然是風風雨雨即濟年，心情猶是一片稀微。",
          "kou-kou-toann-toann bo5 lang5 cho3-phoann7, tong-ni5 cheng5-keng2 phu5 hian7 gun2 e5 sim-lai7, iu5-goan5 si7 iu5-goan5 si7 hong-hong-u2-u2 e5 am3-mi5, iu7 lai5 kau3 iu7 lai5 kau3 sek-jit8 li7-piat8 e5 thang-pinn, sui-jian5 si7 sui-jian5 si7 hong-hong-u2-u2 chiah che7 ni5, sim-cheng5 iau2 si7 chit8 phinn3 hi-bi5."
        ],
        [
          "猶原是猶原是風風雨雨的暗暝，又來到又來到昔日離別的窗邊，雖然是雖然是風風雨雨即濟年，心情猶是一片稀微。",
          "iu5-goan5 si7 iu5-goan5 si7 hong-hong-u2-u2 e5 am3-mi5, iu7 lai5 kau3 iu7 lai5 kau3 sek-jit8 li7-piat8 e5 thang-pinn, sui-jian5 si7 sui-jian5 si7 hong-hong-u2-u2 chiah che7 ni5, sim-cheng5 iau2 si7 chit8 phinn3 hi-bi5."
        ],
        [
          "猶原是猶原是風風雨雨的暗暝，又來到又來到昔日離別的窗邊，雖然是雖然是風風雨雨即濟年，心情猶是一片稀微。",
          "iu5-goan5 si7 iu5-goan5 si7 hong-hong-u2-u2 e5 am3-mi5, iu7 lai5 kau3 iu7 lai5 kau3 sek-jit8 li7-piat8 e5 thang-pinn, sui-jian5 si7 sui-jian5 si7 hong-hong-u2-u2 chiah che7 ni5, sim-cheng5 iau2 si7 chit8 phinn3 hi-bi5."
        ]
      ],
      "篇名": "風風雨雨即濟年"
    },
    {
      "作者": "陳百潭",
      "出版年": "0",
      "文類": "流行歌",
      "書寫系統": "漢字",
      "段": [
        [
          "思念故鄉的情歌，唱出滿腹的心聲，目睭像坱著風飛沙，目屎像雨水落未煞，啊！這種的艱苦無地看，每日若是日頭漸漸欲落山，心內愈孤單。",
          "su-liam7 kou3-hiong e5 cheng5-koa, chhiunn3 chhut moa2-pak e5 sim-siann, bak8-chiu chhiunn7 eng tioh8 hong-poe-soa, bak8-sai2 chhiunn7 hou7-chui2 loh8 be7 soah, ah! chit chiong2 e5 kan-khou2 bo5 te7 khoann3, mui2-jit8 na7 si7 jit8-thau5 chiam7-chiam7 beh loh8-soann, sim-lai7 lu2 kou-toann."
        ],
        [
          "思念故鄉的情歌，唱出滿腹的心聲，目睭像坱著風飛沙，目屎像雨水落未煞，啊！這種的艱苦無地看，每日若是日頭漸漸欲落山，心內愈孤單。",
          "su-liam7 kou3-hiong e5 cheng5-koa, chhiunn3 chhut moa2-pak e5 sim-siann, bak8-chiu chhiunn7 eng tioh8 hong-poe-soa, bak8-sai2 chhiunn7 hou7-chui2 loh8 be7 soah, ah! chit chiong2 e5 kan-khou2 bo5 te7 khoann3, mui2-jit8 na7 si7 jit8-thau5 chiam7-chiam7 beh loh8-soann, sim-lai7 lu2 kou-toann."
        ],
        [
          "啊！這種的艱苦無地看，每日若是日頭漸漸欲落山，心內愈孤單。",
          "ah! chit chiong2 e5 kan-khou2 bo5 te7 khoann3, mui2-jit8 na7 si7 jit8-thau5 chiam7-chiam7 beh loh8-soann, sim-lai7 lu2 kou-toann."
        ]
      ],
      "篇名": "風飛沙"
    },
    {
      "作者": "吳嘉祥",
      "出版年": "0",
      "文類": "流行歌",
      "書寫系統": "漢字",
      "段": [
        [
          "今仔日風真透，頭家的面臭臭，代誌也袂講蓋大條，那著煩惱甲強欲擋袂椆。今仔日風真透，偆我這箍憖頭，代誌是永遠做袂了，薪水總是嫌無夠。",
          "kin-a2-jit8 hong chin thau3, thau5-ke e5 bin7 chhau3-chhau3, tai7-chi3 ia7 boe7 kong2 kai3 toa7 tiau5, na2 tioh8 hoan5-lo2 kah kiong5 beh tong3 boe7 tiau5. kin-a2-jit8 hong chin thau3, chhun goa2 chit khou gian3-thau5, tai7-chi3 si7 eng2-oan2 choe3 be7 liau2, sin-sui2 chong2-si7 hiam5 bo5 kau3."
        ],
        [
          "有人講人生在世，何必來怨命，好額散赤攏是勤儉佮貧惰，等甲有一工我來做主官，一定做甲暢甲抽甲爽甲，啉甲醉甲妝甲媠甲。",
          "u7 lang5 kong2 jin5-seng chai7-se3, ho5-pit lai5 oan3 mia7, ho2-giah8 san3-chhiah long2 si7 khin5-khiam7 kah pin7-toann7, tan2 kah u7 chit8 kang goa2 lai5 cho3 chu2-koann, it-teng7 cho3 kah thiong3 kah thiu kah song2 kah, lim kah chui3 kah chng kah sui2 kah."
        ],
        [
          "今仔日風真透，驚衰著緊落跑。定定來笑我啥物攏袂曉，我聽講你嘛無蓋賢。",
          "kin-a2-jit8 hong chin thau3, kiann soe tioh8 kin2 lau3-phau5. tiann7-tiann7 lai5 chhio3 goa2 siann2-mih8 long2 boe7 hiau2, goa2 thiann-kong2 li2 ma7 bo5 kai3 gau5."
        ],
        [
          "今仔日風真透，偆我這箍憖頭，代誌是永遠做袂了，薪水總是嫌無夠。",
          "kin-a2-jit8 hong chin thau3, chhun goa2 chit khou gian3-thau5, tai7-chi3 si7 eng2-oan2 choe3 be7 liau2, sin-sui2 chong2-si7 hiam5 bo5 kau3."
        ],
        [
          "有人講人生在世，何必來怨命，好額散赤攏是勤儉佮貧惰，等甲有一工我來做主官，一定做甲暢甲抽甲爽甲，啉甲醉甲妝甲媠甲。",
          "u7 lang5 kong2 jin5-seng chai7-se3, ho5-pit lai5 oan3 mia7, ho2-giah8 san3-chhiah long2 si7 khin5-khiam7 kah pin7-toann7, tan2 kah u7 chit8 kang goa2 lai5 cho3 chu2-koann, it-teng7 cho3 kah thiong3 kah thiu kah song2 kah, lim kah chui3 kah chng kah sui2 kah."
        ],
        [
          "今仔日風真透，驚衰著緊落跑。定定來笑我啥物攏袂曉，我聽講你嘛無蓋賢。",
          "kin-a2-jit8 hong chin thau3, kiann soe tioh8 kin2 lau3-phau5. tiann7-tiann7 lai5 chhio3 goa2 siann2-mih8 long2 boe7 hiau2, goa2 thiann-kong2 li2 ma7 bo5 kai3 gau5."
        ],
        [
          "有人講人生在世，何必來怨命，好額散赤攏是勤儉佮貧惰，等甲有一工我來做主官，一定做甲暢甲抽甲爽甲，啉甲醉甲妝甲媠甲。",
          "u7 lang5 kong2 jin5-seng chai7-se3, ho5-pit lai5 oan3 mia7, ho2-giah8 san3-chhiah long2 si7 khin5-khiam7 kah pin7-toann7, tan2 kah u7 chit8 kang goa2 lai5 cho3 chu2-koann, it-teng7 cho3 kah thiong3 kah thiu kah song2 kah, lim kah chui3 kah chng kah sui2 kah."
        ],
        [
          "今仔日風真透，驚衰著緊落跑。定定來笑我啥物攏袂曉，我聽講你嘛無蓋賢。",
          "kin-a2-jit8 hong chin thau3, kiann soe tioh8 kin2 lau3-phau5. tiann7-tiann7 lai5 chhio3 goa2 siann2-mih8 long2 boe7 hiau2, goa2 thiann-kong2 li2 ma7 bo5 kai3 gau5."
        ]
      ],
      "篇名": "風真透"
    }
  ]
}
