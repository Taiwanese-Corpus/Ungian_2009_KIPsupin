{
  "資料": [
    {
      "作者": "阿丹",
      "出版年": "0",
      "文類": "流行歌",
      "書寫系統": "漢字",
      "段": [
        [
          "有愛無愛已經無啥麼無仝，難得的美夢因為你變成空，一片真情被你收起來藏，女人的心是欲等啥麼夢。",
          "u7 ai3 bo5 ai3 i2-keng bo5 siann2-mih8 bo5-kang5, lan5-tit e5 bi2-bang7 in-ui7 li2 pinn3-chiann5 khang, chit8 phinn3 chin-cheng5 pi7 li2 siu khi2 lai5 chhang3, lu2-jin5 e5 sim si7 beh tan2 siann2-mih8 bang7."
        ],
        [
          "這段感情已經是離離落落，一場青春美夢等無真心的人，純情笑容被你收起來藏，女人的夢有啥麼通等，甘願惦惦失望，心疼毋敢對你講，只怕一切講破，雙人的心攏會受傷。",
          "chit toann7 kam2-cheng5 i2-keng si7 li5-li5-lak-lak, chit8 tiunn5 chheng-chhun bi2-bang7 tan2 bo5 chin-sim e5 lang5, sun5-cheng5 chhio3-iong5 pi7 li2 siu khi2 lai5 chhang3, lu2-jin5 e5 bang7 u7 siann2-mih8 thang tan2, kam-goan7 tiam7-tiam7 sit-bang7, sim-thiann3 m7 kann2 tui3 li2 kong2, chi2 phann3 it-chhe3 kong2 phoa3, siang-lang5 e5 sim long2 e7 siu7-siong."
        ],
        [
          "癡情的人自己攏毋知，為何走入傷心愛，哀怨目睭滴落每粒珍珠，所聽所知因為愛。",
          "chhi-cheng5 e5 lang5 chu7-ki2 long2 m7 chai, ui7-ho5 chau2 jip8 siong-sim ai3, ai-oan3 bak8-chiu tih loh8 mui2 liap8 tinn-chu, sou2 thiann sou2 chai in-ui7 ai3."
        ]
      ],
      "篇名": "女人的夢"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "這條性命會來犧牲，我猶原愛你一人，無論有啥麼阻礙，也毋願將你來放，你因何全然毋知，男兒純情的心肝，啊！可恨的可恨的可恨的楊花水性，啊！我一生為你破害。",
          "chit tiau5 sinn3-mia7 e7 lai5 hi-seng, goa2 iu5-oan5 ai3 li2 chit8 lang5, bo5-lun7 u7 siann2-mih8 chou2-gai7, ia7 m7 goan7 chiong li2 lai5 pang3, li2 in-ho5 choan5-jian5 m7 chai, lam5-ji5 sun5-cheng5 e5 sim-koann, ah! kho2-hun7--e5 kho2-hun7--e5 kho2-hun7 e5 iunn5-hoe chui2-seng3, ah! goa2 it-seng ui7 li2 pho3-hai7."
        ],
        [
          "無限哀愁暝日悲傷，到底有啥麼路用，已經來為你一人，浪費了滿腹心情，阮今夜捀著酒杯，因何愈啉心愈悲，啊！規暝來規暝來規暝來吐著大悸，啊！我一生為你破害。",
          "bu5-han7 ai-chhiu5 me5-jit8 pi-siong, tau3-te2 u7 siann2-mih8 lou7-eng7, i2-keng lai5 ui7 li2 chit8 lang5, long7-hui3 liau2 moa2-pak sim-cheng5, goan2 kim-ia7 phang5 tioh8 chiu2-poe, in-ho5 lu2 lim sim lu2 pi, ah! kui-me5 lai5 kui-me5 lai5 kui-me5 lai5 thou3 tioh8 toa7-khui3, ah! goa2 it-seng ui7 li2 pho3-hai7."
        ],
        [
          "想欲看破當前運命，我因何心又綿綿，懷念著可恨的人，當初的溫柔情味，欲叫阮如何忍耐，渡過空虛的半生，啊！淚珠又淚珠又淚珠又滴落胸前，啊！我一生為你破害。",
          "siunn7 beh khoann3-phoa3 tong-chian5 un7-mia7, goa2 in-ho5 sim iu7 mi5-mi5, hoai5-liam7 tioh8 kho2-hun7 e5 lang5, tong-chhou e5 un-jiu5 cheng5-bi7, beh kio3 goan2 ju5-ho5 jim2-nai7, tou7-koe3 khang-hi e5 poan3-seng, ah! lui7-chu iu7 lui7-chu iu7 lui7-chu iu7 tih loh8 heng-cheng5, ah! goa2 it-seng ui7 li2 pho3-hai7."
        ]
      ],
      "篇名": "女性誤我一生"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "戀愛有時起風颱，天烏雨就來，女性危機的命運，坎坷路歹行，靠你真心相照顧，即有光明路，無疑誤心愛的人誤阮的前途。",
          "loan5-ai3 u7 si5 khi2 hong-thai, thinn ou hou7 chiu7 lai5, lu2-seng3 gui5-ki e5 mia7-un7, kham2-khiat-lou7 phainn2-kiann5, kho3 li2 chin-sim sio-chiau3-kou3, chiah u7 kong-beng5-lou7, bo5 gi5-gou7 sim-ai3 e5 lang5 gou7 goan2 e5 chian5-tou5."
        ],
        [
          "初戀的時真溫馴，體貼對待阮，無疑心變一時陣，船過水無痕，失戀親像孤單鳥，無伴哭黃昏，等待著月娘出來伴阮心憂悶。",
          "chhou-loan5 e5 si5 chin un-sun5, the2-thiap tui3-thai7 gun2, bo5 gi5-sim pinn3 chit8 si5-chun7, chun5 koe3 chui2 bo5 hun5, sit-loan5 chhin-chhiunn7 kou-toann chiau2, bo5 phoann7 khau3 hong5-hun, tan2-thai7 tioh8 goeh8-niu5 chhut lai5 phoann7 gun2 sim iu-bun7."
        ],
        [
          "愛情較重人性命，喙講無照行，怎樣有聲看無影，無雨陳雷聲，男性僥心真快變，秋雲飛滿天，舉頭看出紗窗外月缺閣再圓。",
          "ai3-cheng5 khah tiong7 lang5 sinn3-mia7, chhui3 kong2 bo5 chiau3-kiann5, chainn2-iunn7 u7 siann khoann3 bo5 iann2, bo5 hou7 tan5 lui5-siann, lam5-seng3 hiau-sim chin khoai3 pian3, chhiu hun5 poe moa2-thian, kiah8 thau5 khoann3 chhut se-thang goa7 goeh8-kheh koh chai3 inn5."
        ]
      ],
      "篇名": "女性的哀愁"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "山頂的微微燈火引阮思鄉里，彼當時佮伊熟似也是佇山邊，伊予我甘言蜜語千千萬萬句，誰知影伊是一个愛情的騙子，女性的純情眼淚滴滴都是愛，又總是扮出笑容，食虧無人知。",
          "soann-teng2 e5 bui-bui teng-hoe2 in2 goan2 su hiunn-li2, hit-tong-si5 kah i sek8-sai7 ia7 si7 ti7 soann-pinn, i hou7 goa2 kam-gian5 bit8-gi2 chhian-chhian ban7-ban7 ku3, siang2 chai-iann2 i si7 chit8 e5 ai3-cheng5 e5 phian3-chu2, lu2-seng3 e5 sun5-cheng5 gan2-lui7 tih tih to si7 ai3, iu7 chong2-si7 pan7 chhut chhio3-iong5, chiah8-khui bo5 lang5 chai."
        ],
        [
          "阮相信浪子回頭會閣倒轉來，強忍耐拭掉目屎，堅心欲等待女性的純情眼淚滴滴都是愛，又總是扮出笑容，食虧無人知。",
          "goan2 siong-sin3 long7-chu2 hoe5-thau5 e7 koh to3-tng2--lai5, kiong5 jim2-nai7 chhit tiau7 bak8-sai2, kian-sim beh tan2-thai7 lu2-seng3 e5 sun5-cheng5 gan2-lui7 tih tih to si7 ai3, iu7 chong2-si7 pan7 chhut chhio3-iong5, chiah8-khui bo5 lang5 chai."
        ],
        [
          "阮相信浪子回頭會閣倒轉來，強忍耐拭掉目屎，堅心欲等待。",
          "goan2 siong-sin3 long7-chu2 hoe5-thau5 e7 koh to3-tng2--lai5, kiong5 jim2-nai7 chhit tiau7 bak8-sai2, kian-sim beh tan2-thai7."
        ]
      ],
      "篇名": "女性的純情"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "雨水叮噹雨水叮噹雨水叮噹，雨水滴落路邊草花，動人心空虛，像我每日宿寞孤單等著爸爸伊，等到何時伊才會轉來阮身邊，雖然伊為著生活出外去趁錢，聽見著夢中的你叫著阮名字，我也是睹意志，離開故鄉求財利，今日又是雨水落綿綿，想著彼一暝，看伊心痠滿面目屎滴，難分又難離，啊！流浪走天涯每日思念你。",
          "hou7-chui2 tin-tang hou7-chui2 tin-tang hou7-chui2 tin-tang, hou7-chui2 tih loh8 lou7-pinn chho2-hoe, tong7 jin5 sim khang-hi, chhiunn7 goa2 mui2-jit8 siok-bok8 kou-toann tan2 tioh8 pa-pa i, tan2 kau3 ho5-si5 i chiah e7 tng2 lai5 goan2 sin-pinn, sui-jian5 i ui7 tioh8 seng-oah8 chhut-goa7 khi3 than3-chinn5, thiann-kinn3 tioh8 bang7-tiong e5 li2 kio3 tioh8 goan2 mia5-ji7, goa2 ia7 si7 tou2 i3-chi3, li7-khui kou3-hiong kiu5 chai5-li7, kim-jit8 iu7 si7 hou7-chui2 loh8 mi5-mi5, siunn7 tioh8 hit chit8 me5, khoann3 i sim-sng moa2-bin7 bak8-sai2 tih, lan7-hun iu7 lan5-li7, ah! liu5-long7 chau2 thian-gai5 mui2-jit8 su-liam7 li2."
        ],
        [
          "雨水叮噹雨水叮噹雨水叮噹，雨水滴落路邊草花，動人心空虛，像我每日宿寞孤單等著爸爸伊，等到何時伊才會轉來阮身邊，雖然伊為著生活出外去趁錢，聽見著夢中的你叫著阮名字，我也是睹意志，離開故鄉求財利，今日又是雨水落綿綿，想著彼一暝，看伊心痠滿面目屎滴，難分又難離，啊！流浪走天涯每日思念你。",
          "hou7-chui2 tin-tang hou7-chui2 tin-tang hou7-chui2 tin-tang, hou7-chui2 tih loh8 lou7-pinn chho2-hoe, tong7 jin5 sim khang-hi, chhiunn7 goa2 mui2-jit8 siok-bok8 kou-toann tan2 tioh8 pa-pa i, tan2 kau3 ho5-si5 i chiah e7 tng2 lai5 goan2 sin-pinn, sui-jian5 i ui7 tioh8 seng-oah8 chhut-goa7 khi3 than3-chinn5, thiann-kinn3 tioh8 bang7-tiong e5 li2 kio3 tioh8 goan2 mia5-ji7, goa2 ia7 si7 tou2 i3-chi3, li7-khui kou3-hiong kiu5 chai5-li7, kim-jit8 iu7 si7 hou7-chui2 loh8 mi5-mi5, siunn7 tioh8 hit chit8 me5, khoann3 i sim-sng moa2-bin7 bak8-sai2 tih, lan7-hun iu7 lan5-li7, ah! liu5-long7 chau2 thian-gai5 mui2-jit8 su-liam7 li2."
        ],
        [
          "雨水叮噹雨水叮噹雨水叮噹，雨水滴落路邊草花，動人心空虛，像我每日宿寞孤單等著爸爸伊，等到何時伊才會轉來阮身邊，雖然伊為著生活出外去趁錢，聽見著夢中的你叫著阮名字，我也是睹意志，離開故鄉求財利，今日又是雨水落綿綿，想著彼一暝，看伊心痠滿面目屎滴，難分又難離，啊！流浪走天涯每日思念你。",
          "hou7-chui2 tin-tang hou7-chui2 tin-tang hou7-chui2 tin-tang, hou7-chui2 tih loh8 lou7-pinn chho2-hoe, tong7 jin5 sim khang-hi, chhiunn7 goa2 mui2-jit8 siok-bok8 kou-toann tan2 tioh8 pa-pa i, tan2 kau3 ho5-si5 i chiah e7 tng2 lai5 goan2 sin-pinn, sui-jian5 i ui7 tioh8 seng-oah8 chhut-goa7 khi3 than3-chinn5, thiann-kinn3 tioh8 bang7-tiong e5 li2 kio3 tioh8 goan2 mia5-ji7, goa2 ia7 si7 tou2 i3-chi3, li7-khui kou3-hiong kiu5 chai5-li7, kim-jit8 iu7 si7 hou7-chui2 loh8 mi5-mi5, siunn7 tioh8 hit chit8 me5, khoann3 i sim-sng moa2-bin7 bak8-sai2 tih, lan7-hun iu7 lan5-li7, ah! liu5-long7 chau2 thian-gai5 mui2-jit8 su-liam7 li2."
        ]
      ],
      "篇名": "子連郎"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "小小一个所在，沉佇稀微的酒矸仔內，我也歡喜，也悲哀，我也怨恨，也凊綵。",
          "sio2 sio2 chit8 e5 sou2-chai7, tim5 ti7 hi-bi5 e5 chiu2-kan-a2 lai7, goa2 ia7 hoann-hi2, ia7 pi-ai, goa2 ia7 oan3-hun7, ia7 chhin3-chhai2."
        ],
        [
          "一个半暝棉被冷，兩个床頭車跋反，三生有幸是來熟似，（三生不幸來熟似），煞尾啊放牛食草啊！（啉三杯，閣送一杯），（閣啉三杯，看會閣送一杯無），我佇底這个小小的所在。",
          "chit8 e5 poann3-mi5 mi5-phoe7 leng2, nng7 e5 chhng5-thau5 chhia-poah8-peng2, sam-seng iu2-heng7 si7 lai5 sek8-sai7,  (sam-seng put-heng7 lai5 sek8-sai7) , soah-be2--a2 pang3 gu5 chiah8-chhau2 ah!  (lim sann poe, koh sang3 chit8 poe) ,  (koh lim sann poe, khoann3 e7 koh sang3 chit8 poe bo5) , goa2 ti7 teh chit e5 sio2 sio2 e5 sou2-chai7."
        ]
      ],
      "篇名": "小小的所在"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "雖然一身好本領，兒女情深斬袂斷，斬袂斷柔情纏綿，心中陣陣心痠，流水悠悠分袂開，情絲萬千理袂清，理訣清柔情纏綿，實在也真不幸，無情風吹來心冷，無緣份苦嘆無奈。",
          "sui-jian5 chit8 sin ho2 pun2-leng2, ji5-lu2 cheng5 chhim cham7 boe7 tng7, cham7 boe7 tng7 jiu5-cheng5 tinn5-mi5, sim-tiong chun7-chun7 sim-sng, liu5-chui2 iu-iu pun boe7 khui, cheng5-si ban7-chhian li2 boe7 chheng, li2-koat chheng-jiu5 cheng5 tinn5-mi5, sit8-chai7 ia7 chin put-heng7, bo5-cheng5-hong chhoe lai5 sim leng2, bo5 ian5-hun7 khou2 than3 bo5 nai7."
        ],
        [
          "雖然一身好本領，兒女情深斬袂斷，斬袂斷柔情纏綿，心中陣陣心痠，流水悠悠分袂開，情絲萬千理袂清，理訣清柔情纏綿，實在也真不幸，無情風吹來心冷，無緣份苦嘆無奈。",
          "sui-jian5 chit8 sin ho2 pun2-leng2, ji5-lu2 cheng5 chhim cham7 boe7 tng7, cham7 boe7 tng7 jiu5-cheng5 tinn5-mi5, sim-tiong chun7-chun7 sim-sng, liu5-chui2 iu-iu pun boe7 khui, cheng5-si ban7-chhian li2 boe7 chheng, li2-koat chheng-jiu5 cheng5 tinn5-mi5, sit8-chai7 ia7 chin put-heng7, bo5-cheng5-hong chhoe lai5 sim leng2, bo5 ian5-hun7 khou2 than3 bo5 nai7."
        ],
        [
          "生死不在眼裡，有時偏偏心淒迷，人生悲歡幾解，何必情深難捨，提勇氣斬斷情絲，迎暗風走千里，提勇氣斬斷情絲，迎暗風走千里。",
          "seng-si2 put chai7 gan2 nih8, u7 si5 phian-phian sim chhi-bi5, jin5-seng pi-hoan kui2 kai2, ho5-pit cheng5 chhim lan5-sia3, theh8 iong2-khi3 cham2-tng7 cheng5-si, ngia5 am3-hong chau2 chhian-li2,theh8 iong2-khi3 cham2-tng7 cheng5-si, ngia5 am3-hong chau2 chhian-li2."
        ]
      ],
      "篇名": "小李飛刀"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "小妹妹我真愛你，看著你我就心歡喜，我的靈魂飛出去呀，飛進你的心坎裡，小妹妹我真愛你，想欲佮你來做堆，你若是無愛我，我等一下就來去死。",
          "sio2 me-me goa2 chin ai3 li2, khoann3 tioh8 li2 goa2 chiu7 sim hoann-hi2, goa2 e5 leng5-hun5 poe--chhut-khi3 ah, poe chin3 li2 e5 sim-kham2--nih8, sio2 me-me goa2 chin ai3 li2, siunn7 beh kah li2 lai5 choe3-tui, li2 na7 si7 bo5 ai3 goa2, goa2 tan2 chit8-e7 chiu7 lai5-khi3 si2."
        ],
        [
          "好哥哥你甭騙我，你講的話敢有影，你若想欲囝婿娶，你著趕緊尋一个頭路食，阮媽媽有共我罵，叫我毋通佮你出外，阮若是佮你出來，連鞭著腹肚大。",
          "ho2 ko-ko li2 mai3 phian3 goa2, li2 kang2 e5 oe7 kam2 u7-iann2, li2 na7 siunn7 beh kiann2-sai3 chhoa7, li2 tioh8 koann2-kin2 chhoe7 chit8 e5 thau5-lou7 chiah8, goan2 ma-ma u7 ka7 goa2 ma7, kio3 goa2 m7 thang kah li2 chhut-goa7, goan2 na7 si7 kah li2 chhut--lai5, liam5-pinn tioh8 pak-tou2 toa7."
        ],
        [
          "小妹妹我真愛你，昨暝我又閣夢見你，你惦惦倒佇阮身邊，啊！害我身軀硬規暝，小妹妹我真愛你，請你佮我來做堆，你若是無愛我，我這嘛就來去死。",
          "sio2 me-me goa2 chin ai3 li2, cha-me5 goa2 iu7 koh bang7-kinn3 li2, li2 tiam7-tiam7 to2 ti7 gun2 sin-pinn, ah! hai7 goa2 seng-khu ngi7 kui-mi5, sio2 me-me goa2 chin ai3 li2, chhiann2 li2 kah goa2 lai5 choe3-tui, li2 na7 si7 bo5-ai3 goa2, goa2 chit-ma2 chiu7 lai5-khi3 si2."
        ],
        [
          "好哥哥你甭受氣，阮媽媽毋是看輕你，誰叫你愛啉愛踫愛博，七仔又閣一大拖，歲頭加我二十外，看起來好像我爸爸，你若是想欲娶我，不如尋阮媽媽。",
          "ho2 ko--ko li2 mai3 siu7-khi3, goan2 ma-ma m7 si7 khoann3-khin li2, siang2 kio3 li2 ai3 lim ai3 phong3 ai3 phok, chhit-a2 iu7 koh chit8 toa7 thoa, hoe3-thau5 ka goa2 ji7-chap8 goa7, khoann3--khi2-lai5 ho2 chhiunn7 goa2 pa-pa, li2 na7 si7 siunn7 beh chhoa7 goa2, put-ju5 chhoe7 goan2 ma-ma."
        ],
        [
          "阮甘願孤孤單單也是真快活，講啥麼愛情虛華，管啥麼愛情拖施，毋講也罷，啊！感情債怎樣反悔，糖甘蜜甜的時陣情如火，啊！感情債是你家己尋，何必閣再苦苦單戀你一个，甭講也罷，甭講也罷，甭講也罷啊！甭講也罷，甭講也罷，甭講也罷啊！",
          "goan2 kam-goan7 kou-kou toann-toann ia7 si7 chin khoann3-oah8, kong2 siann2-mih8 ai3-cheng5 hi-hoa, koan2 siann2-mih8 ai3-cheng5 thoa-soa, m7 kang2 ia7 pa7, ah! kam2-cheng5-che3 choann2-iunn7 hoan2-hoe2, thng5-kam bit8-tinn e5 si5-chun7 cheng5 ju5 he2, ah! kam2-cheng5-che3 si7 li2 ka-ki7 chhoe7, ho5-pit koh-chai3 khou2-khou2 toann-loan5 li2 chit8 e5, mai3 kang2 ia7-pa7, mai3 kang2 ia7-pa7, mai3 kang2 ia7-pa7 ah! mai3 kang2 ia7-pa7, mai3 kang2 ia7-pa7, mai3 kang2 ia7-pa7 ah!"
        ]
      ],
      "篇名": "小妹妹"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "日頭赤燄燄，天氣真炎熱，也是覕佇底咖啡廳較快活，忽然間行過來一个小姑娘，目睭大大蕊一直共阮降，伊的笑容伊的目睭伊的可愛實在真迷人。",
          "jit8-thau5 chhiah iam7-iam7, thinn-khi3 chin iam7-joah8, ia7 si7 bih ti7 teh ka-pi-thiann khah khoann3-oah8, hut-jian5-kan kiann5 koe3 lai5 chit8 e5 sio2 kou-niu5, bak8-chiu toa7-toa7-lui2 it-tit8 ka7 goan2 kang3, i e5 chhio3-iong5 i e5 bak8-chiu i e5 kho2-ai3 sit8-chai7 chin be5-lang5."
        ],
        [
          "小姑娘小姑娘想欲佮你做朋友，毋知你意思敢有佮阮相仝，我敢有希望。",
          "sio2 kou-niu5 sio2 kou-niu5 siunn7 beh kah li2 choe3 peng5-iu2, m7 chai li2 i3-su3 kam2 u7 kap goan2 sio-kang5, goa2 kam2 u7 hi-bong7."
        ],
        [
          "日頭赤燄燄，天氣真炎熱，也是覕佇底咖啡廳較快活，忽然間行過來一个小姑娘，目睭大大蕊一直共阮降，伊的笑容伊的目睭伊的可愛實在真迷人。",
          "jit8-thau5 chhiah iam7-iam7, thinn-khi3 chin iam7-joah8, ia7 si7 bih ti7 teh ka-pi-thiann khah khoann3-oah8, hut-jian5-kan kiann5 koe3 lai5 chit8 e5 sio2 kou-niu5, bak8-chiu toa7-toa7-lui2 it-tit8 ka7 goan2 kang3, i e5 chhio3-iong5 i e5 bak8-chiu i e5 kho2-ai3 sit8-chai7 chin be5-lang5."
        ],
        [
          "小姑娘小姑娘想欲佮你做朋友，毋知你意思敢有佮阮相仝，我敢有希望。小姑娘小姑娘想欲佮你做朋友，毋知你意思敢有佮阮相仝，我敢有希望。",
          "sio2 kou-niu5 sio2 kou-niu5 siunn7 beh kah li2 choe3 peng5-iu2, m7 chai li2 i3-su3 kam2 u7 kap goan2 sio-kang5, goa2 kam2 u7 hi-bong7. sio2 kou-niu5 sio2 kou-niu5 siunn7 beh kah li2 choe3 peng5-iu2, m7 chai li2 i3-su3 kam2 u7 kap goan2 sio-kang5, goa2 kam2 u7 hi-bong7."
        ]
      ],
      "篇名": "小姑娘"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "頭戴著一頂草笠仔攲攲，彼个敢是田庄的姑娘，看起來青春的年紀呀，愛嬌古錐又閣得人愛，一對烏目睭活龍龍呀，對我使目尾呀，予阮心綿綿，想欲來問伊佗位去呀，為著啥代誌呀啥代誌。",
          "thau5 ti3 tioh8 chit8 teng2 chhau2-leh8-a2 khi-khi, hit e5 kam2 si7 chhan5-chng e5 kou-niu5, khoann3--khi2-lai5 chheng-chhun e5 ni5-ki2 ia, ai3-kiau kou2-chui iu7 koh tit lang5 ai3, chit8 tui3 ou bak8-chiu oah8-leng5-leng5 ia, tui3 goa2 sai2 bak8-boe2 ia, hou7 gun2 sim mi5-mi5, siunn7 beh lai5 mng7 i tah-ui7 khi3 ia, ui7 tioh8 siann2 tai7-chi3 ia siann2 tai7-chi3."
        ],
        [
          "頭戴著一頂草笠仔攲攲，彼个敢是田庄的姑娘，看起來青春的年紀呀，愛嬌古錐又閣得人愛，一對烏目睭活龍龍呀，對我使目尾呀，予阮心綿綿，想欲來問伊佗位去呀，為著啥代誌呀啥代誌。",
          "thau5 ti3 tioh8 chit8 teng2 chhau2-leh8-a2 khi-khi, hit e5 kam2 si7 chhan5-chng e5 kou-niu5, khoann3--khi2-lai5 chheng-chhun e5 ni5-ki2 ia, ai3-kiau kou2-chui iu7 koh tit lang5 ai3, chit8 tui3 ou bak8-chiu oah8-leng5-leng5 ia, tui3 goa2 sai2 bak8-boe2 ia, hou7 gun2 sim mi5-mi5, siunn7 beh lai5 mng7 i tah-ui7 khi3 ia, ui7 tioh8 siann2 tai7-chi3 ia siann2 tai7-chi3."
        ],
        [
          "頭戴著一頂草笠仔攲攲，彼个敢是田庄的姑娘，看起來青春的年紀呀，愛嬌古錐又閣得人愛，一對烏目睭活龍龍呀，對我使目尾呀，予阮心綿綿，想欲來問伊佗位去呀，為著啥代誌呀啥代誌。",
          "thau5 ti3 tioh8 chit8 teng2 chhau2-leh8-a2 khi-khi, hit e5 kam2 si7 chhan5-chng e5 kou-niu5, khoann3--khi2-lai5 chheng-chhun e5 ni5-ki2 ia, ai3-kiau kou2-chui iu7 koh tit lang5 ai3, chit8 tui3 ou bak8-chiu oah8-leng5-leng5 ia, tui3 goa2 sai2 bak8-boe2 ia, hou7 gun2 sim mi5-mi5, siunn7 beh lai5 mng7 i tah-ui7 khi3 ia, ui7 tioh8 siann2 tai7-chi3 ia siann2 tai7-chi3."
        ]
      ],
      "篇名": "小姑娘入城"
    }
  ]
}
