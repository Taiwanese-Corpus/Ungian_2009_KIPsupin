{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "月色光光，無聲無說，照來阮的身邊，夜霧茫茫，路燈青青。",
          "goeh8-sek kng-kng, bo5 siann bo5 soeh, chio3 lai5 goan2 e5 sin-pinn, ia7-bu7 bong5-bong5, lou7-teng chhenn-chhenn."
        ],
        [
          "暗風吹河邊，微風吹到阮的胸前，引阮心稀微，心愛的，阮煞來想著你，心愛的，若有你佇身邊。",
          "am3-hong chhoe ho5-pinn, bi5-hong chhoe kau3 goan2 e5 heng-cheng5, in2 goan2 sim hi-bi5, sim-ai3--e5, goan2 soah lai5 siunn7 tioh8 li2, sim-ai3--e5, na7 u7 li2 ti7 sin-pinn."
        ],
        [
          "天星閃閃，陣陣海鳥歇佇淡水河邊，人生海海，浮浮沉沉，有時也孤單，雖然過去寄予浮雲，情份放心底，朋友啊，阮煞來想著你，朋友啊，若有你佇身邊。",
          "thinn-chhinn siam2-sih, tin7-tin7 hai2-chiau2 hioh ti7 tam7-chui2 ho5-pinn, jin5-seng hai2-hai2, phu5-phu5 tim5-tim5, u7-si5-a2 kou-toann, sui-jian5 koe3-khi3 kia3 hou7 phu5-hun5, cheng5-hun7 pang3 sim-te2, peng5-iu2--a, gun2 soah lai5 siunn7 tioh8 li2, peng5-iu2--a, na7 u7 li2 ti7 sin-pinn."
        ],
        [
          "啊！霧夜的淡水河邊，浪漫的氣氛予阮心醉，啊！優美的觀音水影溫柔的笑容，啊！FORMOSA！",
          "ah! bu7-ia7 e5 tam7-chui2 ho5-pinn, long7-ban7 e5 khi3-hun hou7 gun2 sim-chui3, ah! iu-bi2 e5 koan-im chui2 iann2 un-jiu5 e5 chhio3-iong5, ah! FORMOSA!"
        ],
        [
          "黃昏的夜街市，有粉紅色的氣味，那卡西奏落去，有青春的趣味。",
          "hong5-hun e5 ia7 koe-chhi7, u7 hun2-ang5-sek e5 khi3-bi7, na2-kha2-sih chau3--loh8-khi3, u7 chheng-chhun e5 chhu3-bi7."
        ],
        [
          "來來來！來來來！有你佇阮身邊，來來來！來來來！歡樂趁這時，來來！來來！來來！來來！歡樂趁這時，來來！來來！來來！來來！歡樂趁這時，啉啦！啉啦！啉啦！啉啦！歡樂趁這時。",
          "lai5 lai5 lai5! lai5 lai5 lai5! u7 li2 ti7 gun2 sin-pinn, lai5 lai5 lai5! lai5 lai5 lai5! hoan-lok8 than3 chit-si5, lai5 lai5! lai5 lai5! lai5 lai5! lai5 lai5! hoan-lok8 than3 chit-si5, lai5 lai5! lai5 lai5! lai5 lai5! lai5 lai5! hoan-lok8 than3 chit-si5, lim--lah! lim--lah! lim--lah! lim--lah! hoan-lok8 than3 chit-si5."
        ]
      ],
      "篇名": "FORMOSA！淡水"
    },
    {
      "作者": "黃永發",
      "出版年": "0",
      "文類": "流行歌",
      "書寫系統": "漢字",
      "段": [
        [
          "規个冬天規暝的相思，阮的心期待著你，毋知你佇佗位，請會記咱兩人的約定，將我的心寄踮你身邊，陪伴著遙遠的你，思念已經開始，想你是阮唯一的安慰。",
          "kui e5 tang-thinn kui-me5 e5 siunn-si, goan2 e5 sim ki5-thai7 tioh8 li2, m7 chai li2 ti7 to2-ui7, chhiann2 e7 ki3 lan2 nng7 lang5 e5 iok-teng7, chiong goa2 e5 sim kia3 tiam3 li2 sin-pinn, poe5-phoann7 tioh8 iau5-oan2 e5 li2, su-liam7 i2-keng khai-si2, siunn7 li2 si7 goan2 i5-it e5 an-ui3."
        ],
        [
          "Happy New Year My Only，我的愛人你佇遙遙的天邊，冬天若過去就欲轉來阮身邊，為何猶原無你的消息。",
          "Happy New Year My Only, goa2 e5 ai3-jin5 li2 ti7 iau5-iau5 e5 thinn-pinn, tang-thinn na7 ke3--khi3 chiu7 beh tng2 lai5 goan2 sin-pinn, ui7-ho5 iu5-oan5 bo5 li2 e5 siau-sit."
        ],
        [
          "Happy New Year My Only，等你的心時間消失一點一滴，約定的日子敢講你已經袂記，放阮踮佇迷濛的深更。",
          "Happy New Year My Only, tan2 li2 e5 sim si5-kan siau-sit chit8 tiam2 chit8 tih, iok-teng7 e5 jit8-chi2 kam2 kong2 li2 i2-keng be7 ki3, pang3 goan2 tiam3 ti7 bi5 bong5 e5 chhim-kinn."
        ],
        [
          "Happy New Year，I Love You Forever。",
          "Happy New Year，I Love You Forever。"
        ]
      ],
      "篇名": "Happy New Year My Only"
    },
    {
      "作者": "許常德",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一通電話，一台RADIO，點一條歌，予逐家聽我的心聲，",
          "chit8 thong tian7-oe7, chit8 tai5 RADIO, tiam2 chit8 tiau5 koa, hou7 tak8-ke thiann goa2 e5 sim-siann,"
        ],
        [
          "一个戇人和一个騙子談的戀愛敢有啥物未來，",
          "chit8 e5 gong7 lang5 kap chit8 e5 phian3-chu2 tam5 e5 loan5-ai3 kam2 u7 siann2-mih8 bi7-lai5,"
        ],
        [
          "啊心愛的心愛的你敢有底聽，這个人的悲哀攏是被你所害，啊心愛的心愛的你敢有目屎，即爾苦的情歌攏是唱予你來聽。",
          "a2 sim-ai3 e5 sim-ai3 e5 li2 kam2 u7 teh thiann, chit e5 lang5 e5 pi-ai long2 si7 pi7 li2 sou2 hai7, a2 sim-ai3 e5 sim-ai3 e5 li2 kam2 u7 bak8-sai2, chiah-nih khou2 e5 cheng5-koa long2 si7 chhiunn3 hou7 li2 lai5 thiann."
        ],
        [
          "一通電話一台RADIO，點一條歌，予逐家聽我的心聲，",
          "chit8 thong tian7-oe7 chit8 tai5 RADIO, tiam2 chit8 tiau5 koa, hou7 tak8-ke thiann goa2 e5 sim-siann,"
        ],
        [
          "一个戇人和一个騙子談的戀愛敢有啥麼未來，",
          "chit8 e5 gong7 lang5 kap chit8 e5 phian3-chu2 tam5 e5 loan5-ai3 kam2 u7 siann2-mih8 bi7-lai5,"
        ],
        [
          "啊心愛的心愛的你敢有底聽，這个人的悲哀攏是被你所害，啊心愛的心愛的你敢有目屎，即爾苦的情歌攏是唱予你來聽。",
          "a2 sim-ai3 e5 sim-ai3 e5 li2 kam2 u7 teh thiann, chit e5 lang5 e5 pi-ai long2 si7 pi7 li2 sou2 hai7, a2 sim-ai3 e5 sim-ai3 e5 li2 kam2 u7 bak8-sai2, chiah-nih khou2 e5 cheng5-koa long2 si7 chhiunn3 hou7 li2 lai5 thiann."
        ],
        [
          "啊心愛的心愛的你敢有底聽，這个人的悲哀攏是被你所害，啊心愛的心愛的你敢有目屎，即爾苦的情歌攏是唱予你來聽。",
          "a2 sim-ai3 e5 sim-ai3 e5 li2 kam2 u7 teh thiann, chit e5 lang5 e5 pi-ai long2 si7 pi7 li2 sou2 hai7, a2 sim-ai3 e5 sim-ai3 e5 li2 kam2 u7 bak8-sai2, chiah-nih khou2 e5 cheng5-koa long2 si7 chhiunn3 hou7 li2 lai5 thiann."
        ]
      ],
      "篇名": "RADIO的點歌心情"
    },
    {
      "作者": "吳東龍",
      "出版年": "0",
      "文類": "流行歌",
      "書寫系統": "漢字",
      "段": [
        [
          "有情的人無情天，強迫咱著拆分開，你交還我一枝鎖匙，了斷恩愛的過去，剪不斷對你的情，愈想是愈亂。",
          "u7-cheng5 e5 lang5 bo5-cheng5 thinn, kiong5-pek lan2 tioh8 thiah pun-khui, li2 kau-hoan5 goa2 chit8 ki so2-si5, liau2-toan7 un-ai3 e5 koe3-khi3, chian2 put-toan7 tui3 li2 e5 cheng5, lu2 siunn7 si7 lu2 loan7."
        ],
        [
          "懷念的這房間裡有你的纏綿，只因為咱的愛，愛毋著時。啊！一切敢是天意。",
          "hoai5-liam7 e5 che pang5-keng nih8 u7 li2 e5 tinn5-mi5, chi2 in-ui7 lan2 e5 ai3, ai3 m7 tioh8-si5. a2! it-chhe3 kann2 si7 thian-i3."
        ]
      ],
      "篇名": "一切敢是天意"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一个心欲分予兩个人，這款的愛情路你悿抑毋悿；一首歌欲唱予兩个人聽，仝款曲無仝款心情。",
          "chit8 e5 sim beh pun hou7 nng7 e5 lang5, chit khoan2 e5 ai3-cheng5 lou7 li2 thiam2 a2 m7 thiam2; chit8 siu2 koa beh chhiunn3 hou7 nng7 e5 lang5 thiann, kang5-khoan2 khiok bo5 kang5-khoan2 sim-cheng5."
        ],
        [
          "我對你向來無兩種心肝，怎樣你攏是予我心頭會驚，若是你袂當專心好好來對待我，若猶毋甘願放我煞。",
          "goa2 tui3 li2 hiong3-lai5 bo5 nng7 chiong2 sim-koann, chainn2-iunn7 li2 long2 si7 hou7 goa2 sim-thau5 e7 kiann, na7 si7 li2 be7-tang3 choan-sim ho2-ho2 lai5 tui3-thai7 goa2, na7 iau2 m7 kam-goan7 pang3 goa2 soah."
        ],
        [
          "趕緊來對我講坦白，趕緊予我看破，予我會當行新的路，予我過新的生活。",
          "koann2-kin2 lai5 tui3 goa2 kong2 than2-pek8, koann2-kin2 hou7 goa2 khoann3-phoa3, hou7 goa2 e7-tang3 kiann5 sin e5 lou7, hou7 goa2 ke3 sin e5 seng-oah8."
        ],
        [
          "趕緊來對我講予明，你欲愛佗一爿，毋通予我踮茲底等，永遠底孤單。",
          "koann2-kin2 lai5 tui3 goa2 kong2 hou7 beng5, li2 beh ai3 to2 chit8 peng5, m7-thang hou7 goa2 tiam3 chia teh tan2, eng2-oan2 teh kou-toann."
        ]
      ],
      "篇名": "一心分兩人"
    },
    {
      "作者": "黃敏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "咱兩人做陣遮著一枝小雨傘，雨愈大，我來照顧你，你來照顧我。雖然雙人行相倚，拄著風雨即爾大，坎坷小路又歹行，咱著小心行。你佮我做陣遮著一枝小雨傘，雨愈大，沃甲澹糊糊，心情也快活。",
          "lan2 nng7 lang5 choe3-tin7 jia tioh8 chit8 ki sio2 hou7-soann3, hou7 lu2 toa7, goa2 lai5 chiau3-kou3 li2, li2 lai5 chiau3-kou3 goa2. sui-jian5 siang-lang5 kiann5 sio-oa2, tu2 tioh8 hong-hou7 chiah-nih toa7, kham2-khiat sio2-lou7 iu7 phainn2-kiann5, lan2 tioh8 sio2-sim kiann5. li2 kah goa2 choe3-tin7 jia tioh8 chit8 ki sio2 hou7-soann3, hou7 lu2 toa7, ak kah tam5-kou5-kou5, sim-cheng5 ia7 khuinn3-oah8."
        ],
        [
          "咱兩人做陣遮著一枝小雨傘，雨愈大，我來照顧你，你來照顧我。雖然雙人行相倚，拄著風雨即爾大，坎坷小路又歹行，咱著小心行。你佮我做陣遮著一枝小雨傘，雨愈大，沃甲澹糊糊，心情也快活。",
          "lan2 nng7 lang5 choe3-tin7 jia tioh8 chit8 ki sio2 hou7-soann3, hou7 lu2 toa7, goa2 lai5 chiau3-kou3 li2, li2 lai5 chiau3-kou3 goa2. sui-jian5 siang-lang5 kiann5 sio-oa2, tu2 tioh8 hong-hou7 chiah-nih toa7, kham2-khiat sio2-lou7 iu7 phainn2-kiann5, lan2 tioh8 sio2-sim kiann5. li2 kah goa2 choe3-tin7 jia tioh8 chit8 ki sio2 hou7-soann3, hou7 lu2 toa7, ak kap tam5-kou5-kou5, sim-cheng5 ia7 khoann3-oah8."
        ],
        [
          "咱兩人做陣遮著一枝小雨傘，雨愈大，我來照顧你，你來照顧我，你我雙人同心肝，毋驚風雨即爾大，烏暗小路真歹行，咱著小心行。你佮我做陣遮著一枝小雨傘，雨愈大，沃甲澹糊糊，心情也快活，心情也快活，心情也快活。",
          "lan2 nng7 lang5 choe3-tin7 jia tioh8 chit8 ki sio2 hou7-soann3, hou7 lu2 toa7, goa2 lai5 chiau3-kou3 li2, li2 lai5 chiau3-kou3 goa2, li2 goa2 siang-lang5 tang5 sim-koann, m7 kiann hong-hou7 chiah-nih toa7, ou-am3 sio2-lou7 chin phainn2-kiann5, lan2 tioh8 sio2-sim kiann5. li2 kah goa2 choe3-tin7 jia tioh8 chit8 ki sio2 hou7-soann3, hou7 lu2 toa7, ak kap tam5-kou5-kou5, sim-cheng5 ia7 khoann3-oah8, sim-cheng5 ia7 khoann3-oah8, sim-cheng5 ia7 khoann3-oah8."
        ]
      ],
      "篇名": "一枝小雨傘"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "請你莫問阮的名字，也莫問阮的過去，今夜鬥陣就當做一齣戲。雖然你的花言巧語，對阮講甲糖蜜甜，阮也全然了解這是你一時的好奇。踮在這款所在每日水粉胭脂，親像這款查某你那會合意，叫你一聲心愛的，請你毋通來相創治。",
          "chhiann2 li2 mai3 mng7 goan2 e5 mia5-ji7, a2 mai3 mng7 goan2 e5 koe3-khi3, kim-ia7 tau3-tin7 tioh8 tong3-choe3 chit8 chhut hi3. sui-jian5 li2 e5 hoa-gian5-kha2-gu2, tui3 gun2 kong2 kah thng5-bit8 tinn, gun2 ia7 choan5-jian5 liau2-kai2 che si7 li2 chit8-si5 e5 honn3-ki5. tiam3 chai7 chit khoan2 sou2-chai7 mui2-jit8 chui2-hun2 ian-chi, chhin-chhiunn7 chit khoan2 cha-bou2 li2 na2 e7 kah-i3, kio3 li2 chit8 siann sim-ai3 e5, chhiann2 li2 m7-thang lai5 sann chhong3-ti7."
        ],
        [
          "請你莫問阮的名字，也莫問阮的過去，今夜鬥陣就當做一齣戲。雖然你的花言巧語，對阮講甲糖蜜甜，阮也全然了解這是你一時的好奇。踮在這款所在每日水粉胭脂，親像這款查某你那會合意，叫你一聲心愛的，請你毋通來相創治。",
          "chhiann2 li2 mai3 mng7 goan2 e5 mia5-ji7, a2 mai3 mng7 goan2 e5 koe3-khi3, kim-ia7 tau3-tin7 tioh8 tong3-choe3 chit8 chhut hi3. sui-jian5 li2 e5 hoa-gian5-kha2-gu2, tui3 gun2 kong2 kah thng5-bit8 tinn, gun2 ia7 choan5-jian5 liau2-kai2 che si7 li2 chit8-si5 e5 honn3-ki5. tiam3 chai7 chit khoan2 sou2-chai7 mui2-jit8 chui2-hun2 ian-chi, chhin-chhiunn7 chit khoan2 cha-bou2 li2 na2 e7 kah-i3, kio3 li2 chit8 siann sim-ai3 e5, chhiann2 li2 m7-thang lai5 sann chhong3-ti7."
        ],
        [
          "雖然你的花言巧語，對阮講甲糖蜜甜，阮也全然了解這是你一時的好奇。踮佇這款所在每日水粉胭脂，親像這款查某你那會合意，叫你一聲心愛的，請你毋通來相創治。",
          "sui-jian5 li2 e5 hoa-gian5-kha2-gu2, tui3 gun2 kong2 kah thng5-bit8 tinn, gun2 ia7 choan5-jian5 liau2-kai2 che si7 li2 chit8-si5 e5 honn3-ki5. tiam3 ti7 chit khoan2 sou2-chai7 mui2-jit8 chui2-hun2 ian-chi, chhin-chhiunn7 chit khoan2 cha-bou2 li2 na2 e7 kah-i3, kio3 li2 chit8 siann sim-ai3 e5, chhiann2 li2 m7-thang lai5 sann chhong3-ti7."
        ]
      ],
      "篇名": "一日情"
    },
    {
      "作者": "謝金燕",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你敢知對你真情放心內，毋知天意怎樣對咱來安排，無人知兩人相愛到現在，無計較，等待你我一世的愛。",
          "li2 kam2 chai tui3 li2 chin-cheng5 pang3 sim-lai7, m7 chai thian-i3 chainn2-iunn7 tui3 lan2 lai5 an-pai5, bo5 lang5 chai nng7 lang5 siong-ai3 kau3 hian7-chai7, bo5 ke3-kau3, tan2-thai7 li2 goa2 it-se3 e5 ai3."
        ],
        [
          "你溫柔的情愛，阮癡情的關懷，世間愛情攏無親像咱恩愛，毋驚世人無情，毋驚風雨無停，希望你就是我一世人的愛。",
          "li2 un-jiu5 e5 cheng5-ai3, goan2 chhi-cheng5 e5 koan-hoai5, se3-kan ai3-cheng5 long2 bo5 chhin-chhiunn7 lan2 un-ai3, m7 kiann se3-jin5 bo5-cheng5, m7 kiann hong-hou7 bo5-theng5, hi-bang7 li2 chiu7-si7 goa2 chit8-si3-lang5 e5 ai3."
        ]
      ],
      "篇名": "一世人的愛"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "明明是有情變無情，偏偏是無緣變有緣。命運戲弄阮一生，重重疊疊一世情。啥人無想啥人無想好好過一生，啥人無愛透尾的愛情。想著過去看眼前，阮的一生何日見光明。",
          "beng5-beng5 si7 u7-cheng5 pian3 bo5-cheng5, phian-phian si7 bo5-ian5 pian3 u7-ian5. mia7-un7 hi3-lang7 goan2 it-seng, teng5-teng5-thah8-thah8 chit8 se3-cheng5. siann2-lang5 bo5 siunn7 siann2-lang5 bo5 siunn7 ho2-ho2 koe3 it-seng, siann2-lang5 bo5-ai3 thau3-boe2 e5 ai3-cheng5. siunn7 tioh8 koe3-khi3 khoann3 gan2-cheng5, goan2 e5 it-seng ho5-jit8 kinn3 kong-beng5."
        ],
        [
          "明明是有情變無情，偏偏是無緣變有緣。命運戲弄阮一生，重重疊疊一世情。啥人無想啥人無想好好過一生，啥人無愛透尾的愛情。想著過去看眼前，阮的一生何日見光明。",
          "beng5-beng5 si7 u7-cheng5 pian3 bo5-cheng5, phian-phian si7 bo5-ian5 pian3 u7-ian5. mia7-un7 hi3-lang7 goan2 it-seng, teng5-teng5-thah8-thah8 chit8 se3-cheng5. siann2-lang5 bo5 siunn7 siann2-lang5 bo5 siunn7 ho2-ho2 koe3 it-seng, siann2-lang5 bo5-ai3 thau3-boe2 e5 ai3-cheng5. siunn7 tioh8 koe3-khi3 khoann3 gan2-cheng5, goan2 e5 it-seng ho5-jit8 kinn3 kong-beng5."
        ],
        [
          "啥人無想啥人無想好好過一生，啥人無愛透尾的愛情。想著過去看眼前，阮的一生何日見光明。",
          "siann2-lang5 bo5 siunn7 siann2-lang5 bo5 siunn7 ho2-ho2 koe3 it-seng, siann2-lang5 bo5-ai3 thau3-boe2 e5 ai3-cheng5. siunn7 tioh8 koe3-khi3 khoann3 gan2-cheng5, goan2 e5 it-seng ho5-jit8 kinn3 kong-beng5."
        ]
      ],
      "篇名": "一世情"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "朦朧月影照紗窗，看無心愛伊一人，想著離開彼一工，阮的心肝如蔥蔥。等你等你已經兩三冬，如今前途白茫茫，一卡手指欲相送，上驚心愛嫁別人。",
          "bong5-long5 geh8-iann2 chio3 se-thang, khoann3 bo5 sim-ai3 i chit8 lang5, siunn7 tioh8 li7-khui hit chit8 kang, goan2 e5 sim-koann ju5-chhang2-chhang2. tan2 li2 tan2 li2 i2-keng nng7 sann tang, ju5-kim chian5-tou5 peh8-bang5-bang5, chit8 kha chhiu2-chi2 beh sio-sang3, siong7 kiann sim-ai3 ke3 pat8-lang5."
        ],
        [
          "更深夜靜露水重，思念心愛伊一人，想著離開彼一工，那行那講目箍紅，出外出外已經兩三冬，如今前途白茫茫，一卡手指欲相送，上驚心愛嫁別人。",
          "kinn-chhim ia7 cheng7 lou7-chui2 tang7, su-liam7 sim-ai3 i chit8 lang5, siunn7 tioh8 li7-khui hit chit8 kang, na2 kiann5 na2 kong2 bak8-khou ang5, chhut-goa7 chhut-goa7 i2-keng nng7 sann tang, ju5-kim chian5-tou5 peh8-bang5-bang5, chit8 kha chhiu2-chi2 beh sio-sang3, siong7 kiann sim-ai3 ke3 pat8-lang5."
        ],
        [
          "出外出外已經兩三冬，如今前途白茫茫，一卡手指欲相送，上驚心愛嫁別人。",
          "chhut-goa7 chhut-goa7 i2-keng nng7 sann tang, ju5-kim chian5-tou5 peh8-bang5-bang5, chit8 kha chhiu2-chi2 beh sio-sang3, siong7 kiann sim-ai3 ke3 pat8-lang5."
        ]
      ],
      "篇名": "一卡手指"
    }
  ]
}
