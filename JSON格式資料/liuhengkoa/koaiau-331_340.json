{
  "資料": [
    {
      "作者": "蔡素惠",
      "出版年": "0",
      "文類": "流行歌",
      "書寫系統": "漢字",
      "段": [
        [
          "不應該不應該不應該予你騙毋知，我明知我明知明知你欺騙我的愛，為何偏偏為你心悲哀？為何為你流目屎？一生中初戀只有一擺，真情若付出真情若付出，叫我怎樣收回來？",
          "put-eng-kai put-eng-kai put-eng-kai hou7 li2 phian3 m7 chai, goa2 beng5-chai goa2 beng5-chai beng5-chai li2 khi-phian3 goa2 e5 ai3, ui7-ho5 phian-phian ui7 li2 sim pi-ai? ui7-ho5 ui7 li2 lau5 bak8-sai2? it-seng tiong chhou-loan5 chi2-u7 chit8 pai2, chin-cheng5 na7 hu3-chhut chin-cheng5 na7 hu3-chhut, kio3 goa2 chainn2-iunn7 siu hoe5 lai5?"
        ],
        [
          "不應該不應該不應該予你騙毋知，我明知我明知明知你欺騙我的愛，為何偏偏為你心悲哀？為何為你流目屎？一生中初戀只有一擺，真情若付出真情若付出，叫我怎樣收回來？",
          "put-eng-kai put-eng-kai put-eng-kai hou7 li2 phian3 m7 chai, goa2 beng5-chai goa2 beng5-chai beng5-chai li2 khi-phian3 goa2 e5 ai3, ui7-ho5 phian-phian ui7 li2 sim pi-ai? ui7-ho5 ui7 li2 lau5 bak8-sai2? it-seng tiong chhou-loan5 chi2-u7 chit8 pai2, chin-cheng5 na7 hu3-chhut chin-cheng5 na7 hu3-chhut, kio3 goa2 chainn2-iunn7 siu hoe5 lai5?"
        ]
      ],
      "篇名": "收不回的愛"
    },
    {
      "作者": "羅文聰",
      "出版年": "0",
      "文類": "流行歌",
      "書寫系統": "漢字",
      "段": [
        [
          "情字傷害人，一分一寸無望，回想過去頭癇目暗，才知癡情是戇人。為你目箍澹，你愛知影輕重，思念成空，傷情舊夢，空殼的生活無半項。",
          "cheng5 ji7 siong-hai7 lang5, chit8 hun7 chit8 chhun3 bo5-bang7, he5-siong2 koe3-khi3 thau5 hin5 bak8 am3, chiah chai chhi-cheng5 si7 gong7-lang5. ui7 li2 bak8-khou tam5, li2 ai3 chai-iann2 khin-tang7, su-liam7 seng5-khang, siong-cheng5 ku7 bang7, khang-khak e5 seng-oah8 bo5 poann3 hang7."
        ],
        [
          "收回你的心，毋免斡頭看，放阮一人踮街路受風寒，淒冷的心肝虛偽的對待，有啥人像阮愛甲即悲哀？",
          "siu-hoe5 li2 e5 sim, m7 bian2 oat8-thau5 khoann3, pang3 goan2 chit8 lang5 tiam3 koe-lou7 siu7 hong-han5, chhi-leng2 e5 sim-koann hi-ui2 e5 tui3-thai7, u7 siann2-lang5 chhiunn7 goan2 ai3 kah chiah pi-ai?"
        ],
        [
          "收回你的心，毋免斡頭看，橫直離未開傷心的所在，一條苦戀歌總是會唱煞，甘願孤單無伴。",
          "siu-hoe5 li2 e5 sim, m7 bian2 oat8-thau5 khoann3, hoainn5-tit8 li5 be7 khui siong-sim e5 sou2-chai7, chit8 tiau5 khou2-loan5-koa chong2-si7 e7 chhiunn3-soah, kam-goan7 kou-toann bo5 phoann7."
        ]
      ],
      "篇名": "收回你的心"
    },
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為著等你的情話，阮規工一直撽電話，偏偏你信號攏未通，你呀你絕對有問題，啊有問題。若是去佮人開會，嘛應該向阮來坦白，你害阮足足等一暝，是按怎無半通電話？攏無電話，敢是去烏白花？你喲，你實在無意無思，無意無思，你一定會後悔，我啊！我愛你，毋才會受氣。",
          "ui7 tioh8 tan2 li2 e5 cheng5-oe7, goan2 kui-kang it-tit8 kha3 tian7-oe7, phian-phian li2 sin3-ho7 long2 boe7 thang, li2 ia li2 choat8-tui3 u7 bun7-te5, ah u7 bun7-te5. na7 si7 khi3 kah lang5 khui-hoe7, ma7 eng-kai hiong3 gun2 lai5 than2-pek8, li2 hai7 goan2 chiok-chiok tan2 chit8 me5, si7 an2-choann2 bo5 poann3 thong tian7-oe7? long2 bo5 tian7-oe7, kann2 si7 khi3 ou-peh8 hoe? li2 ioh, li2 sit8-chai7 bo5-i3-bo5-su3, bo5-i3-bo5-su3, li2 it-teng7 e7 hio7-hoe2, goa2 ah! goa2 ai3 li2, m7 chiah e7 siu7-khi3."
        ],
        [
          "驚發生代誌，擔心閣受罪，免怪我發性地，真正愛我，應該乾脆當面來請罪，愛招我去約會，聽著我講的留話，就較緊撽我的號碼，若等到明仔早無來解說，明仔早你就免來相尋。",
          "kiann hoat-seng tai7-chi3, tam-sim koh siu7-choe7, bian2 koai3 goa2 hoat-seng3-te7, chin-chiann3 ai3 goa2, eng-kai kan-chhoe3 tng-bin7 lai5 chheng2-choe7, ai3 chio goa2 khi3 iok-hoe7, thiann tioh8 goa2 kong2 e5 lau5-oe7, chiu7 khah kin2 kha3 goa2 e5 ho7-be2, na7 tan2 kau3 bin5-a2-chai2 bo5 lai5 kai2-soeh, bin5-a2-chai2 li2 chiu7 bian2 lai5 sio-chhoe7."
        ]
      ],
      "篇名": "收未著信號"
    },
    {
      "作者": "張邱東松",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮是十三歲囡仔癉，出世父母就真散，為著生活毋敢懶，每日出去收酒矸，有酒矸通賣無？歹銅仔舊錫簿仔紙通賣無？",
          "goan2 si7 chap8-sann he3 gin2-a2-tan, chhut-si3 pe7-bu2 chiu7 chin san3, ui7 tioh8 seng-oah8 m7 kann2 lan2, mui2-jit8 chhut khi3 siu chiu2-kan, u7 chiu2-kan thang boe7 bo5? phainn2-tang5-a2 ku7-siah phou7-a2 choa2 thang boe7 bo5?"
        ],
        [
          "每日透早就出門，家家戶戶去共問，毋敢貧惰四界趖，只是拍拚顧三頓，有酒矸通賣無？歹銅仔舊錫簿仔紙通賣無？",
          "mui2-jit8 thau3-cha2 chiu7 chhut-mng5, ke-ke-hou7-hou7 khi3 ka7 mng7, m7 kann2 pun7-toann7 si3-koe3 so5, chi2-si7 phah-piann3 kou3 sann-tng3, u7 chiu2-kan thang boe7 bo5? phainn2-tang5-a2 ku7-siah phou7-a2-choa2 thang boe7 bo5?"
        ],
        [
          "頂日去到太平通，今日就行大龍峒，為著生活會妥當，毋驚大雨及大風，有酒矸通賣無？歹銅仔舊錫簿仔紙通賣無？",
          "teng2-jit8 khi3 kau3 Thai3-peng5-thong, kim-jit8 chiu7 kiann5 Toa7-long5-pong7, ui7 tioh8 seng-oah8 e7 tho3-tong3, m7 kiann toa7 hou7 kap toa7 hong, u7 chiu2-kan thang boe7 bo5? phainn2-tang5-a2 ku7-siah phou7-a2-choa2 thang boe7 bo5?"
        ]
      ],
      "篇名": "收酒矸"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "毋通來不時靠你嫣，有人比你較少年，花言巧語四界騙，鑽仔路螺有啥物通好展，若有真心著好好仔來表現，彼齣舊戲莫閣重演，你的原性若無改變，食老你會拖屎連。",
          "m7 thang lai5 put-si5 kho3 li2 ian, u7 lang5 pi2 li2 khah siau3-lian5, hoa-gian5-kha2-gu2 si3-koe3 phian3, soan7-a2 lou7-le5 u7 siann2-mih8 thang ho2 tian2, na7 u7 chin-sim tioh8 ho2-ho2-a2 lai5 piau2-hian7, hit chhut ku7 hi3 mai3 koh tiong5-ian2, li2 e5 goan5-seng3 na7 bo5 kai2-pian3, chiah8-lau7 li2 e7 thoa-sai2-lian5."
        ],
        [
          "毋通來不時靠你嫣，有人比你較少年，花言巧語四界騙，鑽仔路螺有啥物通好展，若有真心著好好仔來表現，彼齣舊戲莫閣重演，你的原性若無改變，食老你會拖屎連。",
          "m7 thang lai5 put-si5 kho3 li2 ian, u7 lang5 pi2 li2 khah siau3-lian5, hoa-gian5-kha2-gu2 si3-koe3 phian3, soan7-a2 lou7-le5 u7 siann2-mih8 thang ho2 tian2, na7 u7 chin-sim tioh8 ho2-ho2-a2 lai5 piau2-hian7, hit chhut ku7 hi3 mai3 koh tiong5-ian2, li2 e5 goan5-seng3 na7 bo5 kai2-pian3, chiah8-lau7 li2 e7 thoa-sai2-lian5."
        ]
      ],
      "篇名": "有人比你較少年"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "又轉到這老地方，離家十幾年，共樣的日頭，共樣的地泥，共樣的山歌，共樣唱無停，又轉到這老地方，有共樣的人。",
          "iu7 tng2 kau3 che lau7 toe7-hng, li7-ka chap8-kui2 ni5, kang7 iunn7 e5 jit8-thau5, kang7 iunn7 e5 te7 ni5, kang7 iunn7 e5 san-ko, kang7 iunn7 chhiunn3 bo5 theng5, iu7 tng2 kau3 che lau7 toe7-hng, u7 kang7 iunn7 e5 lang5."
        ]
      ],
      "篇名": "有共樣的人"
    },
    {
      "作者": "許卿耀",
      "出版年": "0",
      "文類": "流行歌",
      "書寫系統": "漢字",
      "段": [
        [
          "寒冷的暗暝，窗外落著毛毛的雨滴，親像著傷心人的珠淚，永遠來未停，秋風又吹起，枯葉隨風飄去滿滿是。",
          "han5-leng2 e5 am3-mi5, thang-goa7 loh8 tioh8 mng5-mng5 e5 hou7-tih, chhin-chhiunn7 tioh8 siong-sim lang5 e5 chu-lui7, eng2-oan2 lai5 be7 theng5, chhiu-hong iu7 chhoe khi2, khou-iap8 sui5-hong phiau khi3 moa2-moa2-si7."
        ],
        [
          "親像失意人的心情，起起落落無平靜，這款的夜攏是予人想著過去的憂愁，只有阮只有阮心情親像六月艷陽天。",
          "chhin-chhiunn7 sit-i3-lang5 e5 sim-cheng5, khi2-khi2-loh8-loh8 bo5 peng5-cheng7, chit khoan2 e5 ia7 long2 si7 hou7 lang5 siunn7 tioh8 koe3-khi3 e5 iu-chhiu5, chi2-u7 goan2 chi2-u7 goan2 sim-cheng5 chhin-chhiunn7 lak8--goeh8 iam7-iunn5-thian."
        ],
        [
          "因為有你來做伴，從今以後毋驚風雨暝，因為有你來做伴，咱的愛情日記無秋冬兩字。",
          "in-ui7 u7 li2 lai5 cho3-phoann7, chiong5-kim i2-au7 m7 kiann hong-hou7 mi5, in-ui7 u7 li2 lai5 cho3-phoann7, lan2 e5 ai3-cheng5 jit8-ki3 bo5 chhiu tang nng7 ji7."
        ]
      ],
      "篇名": "有你來做伴"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "是毋是有一種情愛，永遠囥佇咱心內？是毋是有一句誓言，寫佇手上毋改變？你笑我太癡情，春天有時也淒冷。",
          "si7 m7 si7 u7 chit8 chiong2 cheng5-ai3, eng2-oan2 khng3 ti7 lan2 sim-lai7? si7 m7 si7 u7 chit8 ku3 se3-gian5, sia2 ti7 chhiu2-siong7 m7 kai2-pian3? li2 chhio3 goa2 thai3 chhi-cheng5, chhun-thinn u7 si5 ia7 chhi-leng2."
        ],
        [
          "是毋是有一款你毋知，生生世世的等待，想起過去想起你，想起聲聲句句的纏綿，想欲放棄想欲醒，想欲退後尋無天，你佇佗位？欲對佗位去？啥人陪伴你？從今以後毋敢閣徘徊，有你的城市。",
          "si7 m7 si7 u7 chit8 khoan2 li2 m7 chai, seng-seng-se3-se3 e5 tan2-thai7, siunn7-khi2 koe3-khi3 siunn7-khi2 li2, siunn7-khi2 siann-siann-ku3-ku3 e5 tinn5-mi5, siunn7 beh hong3-khi3 siunn7 beh chhinn2, siunn7 beh the3-au7 chhoe7 bo5 thinn, li2 ti7 to2-ui7? beh tui3 to2-ui7 khi3? siann2 lang5 poe5-phoann7 li2? chiong5-kim i2-au7 m7 kann2 koh phai5-hoai5, u7 li2 e5 siann5-chhi7."
        ],
        [
          "是毋是有一種情愛，永遠囥佇咱心內？是毋是有一句誓言，寫佇手上毋改變？你笑我太癡情，春天有時也淒冷。",
          "si7 m7 si7 u7 chit8 chiong2 cheng5-ai3, eng2-oan2 khng3 ti7 lan2 sim-lai7? si7 m7 si7 u7 chit8 ku3 se3-gian5, sia2 ti7 chhiu2-siong7 m7 kai2-pian3? li2 chhio3 goa2 thai3 chhi-cheng5, chhun-thinn u7 si5 ia7 chhi-leng2."
        ],
        [
          "是毋是有一款你毋知，生生世世的等待，想起過去想起你，想起聲聲句句的纏綿，想欲放棄想欲醒，想欲退後尋無天，你佇佗位？欲對佗位去？啥人陪伴你？從今以後毋敢閣徘徊，有你的城市。",
          "si7 m7 si7 u7 chit8 khoan2 li2 m7 chai, seng-seng-se3-se3 e5 tan2-thai7, siunn7-khi2 koe3-khi3 siunn7-khi2 li2, siunn7-khi2 siann-siann-ku3-ku3 e5 tinn5-mi5, siunn7 beh hong3-khi3 siunn7 beh chhinn2, siunn7 beh the3-au7 chhoe7 bo5 thinn, li2 ti7 to2-ui7? beh tui3 to2-ui7 khi3? siann2 lang5 poe5-phoann7 li2? chiong5-kim i2-au7 m7 kann2 koh phai5-hoai5, u7 li2 e5 siann5-chhi7."
        ],
        [
          "想起過去想起你，想起聲聲句句的纏綿，想欲放棄想欲醒，想欲退後尋無天，你佇佗位？欲對佗位去？啥人陪伴你？從今以後毋敢閣徘徊，有你的城市。",
          "siunn7-khi2 koe3-khi3 siunn7-khi2 li2, siunn7-khi2 siann-siann-ku3-ku3 e5 tinn5-mi5, siunn7 beh hong3-khi3 siunn7 beh chhinn2, siunn7 beh the3-au7 chhoe7 bo5 thinn, li2 ti7 to2-ui7? beh tui3 to2-ui7 khi3? siann2 lang5 poe5-phoann7 li2? chiong5-kim i2-au7 m7 kann2 koh phai5-hoai5, u7 li2 e5 siann5-chhi7."
        ]
      ],
      "篇名": "有你的城市"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我坐佇遊覽車，看著真濟車，火燒厝消防車佮我相閃車，對面來公共汽車撞著吉普車，後面來一台火車撞著計程車，計程車撞著牛車硩著三輦車，閣看著摩托車撞著一台腳踏車，有車是撞甲無車，伸手共伊車。",
          "goa2 che7 ti7 iu5-lam2-chhia, khoann3 tioh8 chin che7 chhia, hoe2-sio-chhu3 siau-hong5-chhia kah goa2 sio-siam2 chhia, tui3-bin7 lai5 kong-kiong7 khi3-chhia long3 tioh8 ji3-phuh-chhia, au7-bin7 lai5 chit8 tai5 hoe2-chhia long3 tioh8 ke3-teng5-chhia, ke3-teng5-chhia long3 tioh8 gu5-chhia teh tioh8 sann-lian2-chhia, koh khoann3 tioh8 mo5-thok-chhia long3 tioh8 chit8 tai5 kha-tah8-chhia, u7 chhia si7 long3 kah bo5 chhia, chhun-chhiu2 ka7 i chhia."
        ],
        [
          "我坐佇老爺車，看著真濟車，市政府水肥車佮我相閃車，對面來客運汽車撞著糞埽車，後面來一台卡車撞著救護車，救護車撞著馬車，硩著鐵牛車，閣看著兩光車撞著一台奶母車，有車是撞甲無車，伸手共伊車。",
          "goa2 che7 ti7 lau7-ia5-chhia, khoann3 tioh8 chin che7 chhia, chhi7-cheng3-hu2 chui2-pui5-chhia kah goa2 sio-siam2 chhia, tui3-bin7 lai5 kheh-un7 khi3-chhia long3 tioh8 pun3-so3-chhia, au7-bin7 lai5 chit8 tai5 khah-chhia long3 tioh8 kiu3-hou7-chhia, kiu3-hou7-chhia long3 tioh8 be2-chhia, teh tioh8 thih-gu5-chhia, koh khoann3 tioh8 liong2-kong-chhia long3 tioh8 chit8 tai5 leng-bu2-chhia, u7-chhia si7 long3 kah bo5 chhia, chhun-chhiu2 ka7 i chhia."
        ],
        [
          "我坐佇遊覽車，看著真濟車，火燒厝消防車佮我相閃車，對面來公共汽車撞著吉普車，後面來一台火車撞著計程車，計程車撞著牛車硩著三輦車，閣看著摩托車撞著一台腳踏車，有車是撞甲無車，伸手共伊車。",
          "goa2 che7 ti7 iu5-lam2-chhia, khoann3 tioh8 chin che7 chhia, hoe2-sio-chhu3 siau-hong5-chhia kah goa2 sio-siam2 chhia, tui3-bin7 lai5 kong-kiong7 khi3-chhia long3 tioh8 ji3-phuh-chhia, au7-bin7 lai5 chit8 tai5 hoe2-chhia long3 tioh8 ke3-teng5-chhia, ke3-teng5-chhia long3 tioh8 gu5-chhia teh tioh8 sann-lian2-chhia, koh khoann3 tioh8 mo5-thok-chhia long3 tioh8 chit8 tai5 kha-tah8-chhia, u7 chhia si7 long3 kah bo5 chhia, chhun-chhiu2 ka7 i chhia."
        ]
      ],
      "篇名": "有車撞甲無車"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "迷人的音樂舞池，帶袂走阮的傷悲。你是我的可愛伴侶，那會予我傷心底買醉？早前對阮的感情，可比是三生有幸，如今是冷冰冰，規箍人攏變形，不再癡迷有個性，另工你會心頭凝。",
          "be5-lang5 e5 im-gak8 bu2-ti5, toa3 boe7 chau2 goan2 e5 siong-pi. li2 si7 goa2 e5 kho2-ai3 phoann7-li7, na2 e7 hou7 goa2 siong-sim teh be2 chui3? cha2-cheng5 tui3 gun2 e5 kam2-cheng5, kho2-pi2 si7 sann-seng iu2-heng7, ju5-kim si7 leng2-peng-peng, kui-khou lang5 long2 pian3-heng5, put chai3 chhi-be5 u7 ko3-seng3, leng7-kang li2 e7 sim-thau5 geng5."
        ],
        [
          "迷人的音樂舞池，帶袂走阮的傷悲。你是我的可愛伴侶，那會予我傷心底買醉？早前對阮的感情，可比是三生有幸，如今是冷冰冰，規箍人攏變形，不再癡迷有個性，另工你會心頭凝。",
          "be5-lang5 e5 im-gak8 bu2-ti5, toa3 boe7 chau2 goan2 e5 siong-pi. li2 si7 goa2 e5 kho2-ai3 phoann7-li7, na2 e7 hou7 goa2 siong-sim teh be2 chui3? cha2-cheng5 tui3 gun2 e5 kam2-cheng5, kho2-pi2 si7 sann-seng iu2-heng7, ju5-kim si7 leng2-peng-peng, kui-khou lang5 long2 pian3-heng5, put chai3 chhi-be5 u7 ko3-seng3, leng7-kang li2 e7 sim-thau5 geng5."
        ],
        [
          "早前對阮的感情，可比是三生有幸，如今是冷冰冰，規箍人攏變形，不再癡迷有個性，另工你會心頭凝。",
          "cha2-cheng5 tui3 gun2 e5 kam2-cheng5, kho2-pi2 si7 sann-seng iu2-heng7, ju5-kim si7 leng2-peng-peng, kui-khou lang5 long2 pian3-heng5, put chai3 chhi-be5 u7 ko3-seng3, leng7-kang li2 e7 sim-thau5 geng5."
        ]
      ],
      "篇名": "有個性"
    }
  ]
}
