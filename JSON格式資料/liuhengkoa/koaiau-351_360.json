{
  "資料": [
    {
      "作者": "無",
      "出版年": "1945",
      "文類": "流行歌",
      "書寫系統": "漢字",
      "段": [
        [
          "老長壽老長壽，想欲學風流，兩撇喙鬚直直扭，頭毛想欲電虯虯，理髮剃喙鬚，行酒家啉燒酒，六連一個，樓仔厝總倒，解著人生的憂愁。有人叫我老夭壽，有人叫我老不修，我毋是老夭壽，也毋是老不修，食老風流想欲長歲壽，即叫我老長壽。",
          "lau7-tiong5-siu7 lau7-tiong5-siu7, siunn7 beh oh8 hong-liu5, nng7 phiat chhui3-chhiu tit8-tit8 niu2, thau5-mng5 siunn7 beh tian7 khiu5-khiu5, li2-hoat thi3 chhui3-chhiu, kiann5 chiu2-ka lim sio-chiu2, lak8 lian5 chit8 e5, lau5-a2-chhu3 chong2-to2, koe2 tioh8 jin5-seng e5 iu-chhiu5. u7 lang5 kio3 goa2 lau7-iau2-siu7, u7 lang5 kio3 goa2 lau7-put-siu, goa2 m7 si7 lau7-iau2-siu7, ia7 m7 si7 lau7-put-siu, chiah8 lau7 hong-liu5 siunn7 beh tng5 hoe3-siu7, chiah kio3 goa2 lau7-tiong5-siu7."
        ],
        [
          "老長壽老長壽，毋是老不修，逐家好歹著研究，緊來佮我學風流，喝拳啉燒酒，[毛^火]查某四界遊，七顛八倒倒落就好，倒落閣再爬起來。",
          "lau7-tiong5-siu7 lau7-tiong5-siu7, m7 si7 lau7-put-siu, tak8-ke ho2-phainn2 tioh8 gian2-kiu3, kin2 lai5 kah goa2 oh8 hong-liu5, hoah kun5 lim sio-chiu2, chhoa7 cha-bou2 si3-koe3 iu5, chhit tian poeh to2 to2--loh8 to7 ho2, to2--loh8 koh chai3 peh--khi2-lai5."
        ],
        [
          "老長壽老長壽，笑容面無憂，行酒家相爭扭，著是緊去修喙鬚，人賢免出手，財子壽能得求，兩個相好，總出結果，神魂飛到峨嵋州。",
          "lau7-tiong5-siu7 lau7-tiong5-siu7, chhio3-iong5 bin7 bo5 iu, kiann5 chiu2-ka sann-chinn niu2, tioh8 si7 kin2 khi3 siu chhui3-chhiu, lang5 gau5 bian2 chhut-chhiu2, chai5 chi2 siu7 leng5 tit kiu5, nng7 e5 siong-ho2, chong2 chhut kiat-ko2, sin5-hun5 poe kau3 go5-bi5-chiu."
        ]
      ],
      "篇名": "老長壽"
    },
    {
      "作者": "彭莉",
      "出版年": "0",
      "文類": "流行歌",
      "書寫系統": "漢字",
      "段": [
        [
          "往事親像一齣戲，雖然劇情已經過時老情歌猶原予人感動心悲傷，舊情毋願提起，驚惶思念無藥醫。",
          "ong2-su7 chhin-chhiunn7 chit8 chhut hi3, sui-jian5 kek8-cheng5 i2-keng koe3-si5 lau7 cheng5-koa iu5-goan5 hou7 lang5 kam2-tong7 sim pi-siong, ku7-cheng5 m7 goan7 the5-khi2, kiann-hiann5 su-liam7 bo5 ioh8 i."
        ],
        [
          "寂寞是即爾無情，伴我纏阮每一日，有啥人替我斬斷情絲，將你放袂記，情路夢若醒，不再徘徊來來去去。",
          "chek8-bok8 si7 chiah-ni bo5 cheng5, phoann7 goa2 tinn5 goan2 mui2 chit8 jit8, u7 siann2-lang5 the3 goa2 cham2-tng7 cheng5-si, chiong li2 pang3 be7 ki3, cheng5-lou7 bang7 na7 chhinn2, put chai3 phai5-hoai5 lai5-lai5-khi3-khi3."
        ],
        [
          "有啥人替我斬斷情絲，將愛放袂記，結束這段感情的酸苦味。",
          "u7 siann2-lang5 the3 goa2 cham2-tng7 cheng5 si, chiong ai3 pang3 be7 ki3, kiat-sok chit toann7 kam2-cheng5 e5 sng khou2 bi7."
        ]
      ],
      "篇名": "老情歌舊情人"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "看見著你真喜歡，阮無啥物代誌啦，彩色，彩色，烏白佮是非，攏總是人生的趣味，雖然，雖然，這陣歹時機，咱養精蓄銳，多休息啦，無一定快樂就是會趁錢。",
          "khoann3-kinn3 tioh8 li2 chin hi2-hoan, goan2 bo5 siann2-mih8 tai7-chi3 lah, chhai2-sek, chhai2-sek, ou-peh8 kah si7-hui, long2-chong2 si7 jin5-seng e5 chhu3-bi7, sui-jian5, sui-jian5, chit chun7 phainn2 si5-ki, lan2 iong2-cheng-thiok-loe7, to hioh-khun3 lah, bo5 it-teng7 khoai3-lok8 chiu7-si7 e7 than3-chinn5."
        ],
        [
          "有閒踉踉去，想看覓誰無行過艱苦的日子，誰無了解辛酸的滋味，誰無向望，一生出世就來大富大貴，免自己嚇自己。",
          "u7 eng5 long7-long7 khi3, siunn7 khoann3 mai7 siang2 bo5 kiann5-koe3 kan-khou2 e5 jit8-chi2, siang2 bo5 liau2-kai2 sin-sng e5 chu-bi7, siang2 bo5 ng3-bang7, chit8 senn chhut-si3 chiu7 lai5 toa7-pu3 toa7-kui3, bian2 chu7-ki2 kiann chu7-ki2."
        ],
        [
          "阮拜託你，若平安就算真福氣，無人是十分如意，閣無憂無慮，上屆成功是想會開，免自己嚇自己。",
          "goan2 pai3-thok li2, na7 peng5-an chiu7 sng3 chin hok-khi3, bo5 lang5 si7 chap8 hun7 ju5-i3, koh bo5-iu-bo5-li7, siong7 kai3 seng5-kong si7 siunn7 e7 khui, bian2 chu7-ki2 kiann chu7-ki2."
        ],
        [
          "阮求求你，再幸福嘛是有委屈，人生是一關一關，閣註死註死，別人成功阮難免，小可流鼻水，啊目睭酸滴滴，啊攏是正常反映，免自己嚇自己。",
          "goan2 kiu5 kiu5 li2, chai3 heng7-hok ma7 si7 u7 ui2-khut, jin5-seng si7 chit8 koan chit8 koan, koh chu3-si2 chu3-si2, pat8-lang5 seng5-kong goan2 lan5-bian2, sio2-khoa2 lau5 phinn7-chui2, a2 bak8-chiu sng tih-tih, ah long2 si7 cheng3-siong5 hoan2-eng3, bian2 chu7-ki2 kiann chu7-ki2."
        ]
      ],
      "篇名": "自己嚇自己"
    },
    {
      "作者": "張振杰",
      "出版年": "0",
      "文類": "流行歌",
      "書寫系統": "漢字",
      "段": [
        [
          "離開你的愛，痛苦藏心內，傷心的目屎，惦惦滴落來。癡情的人，枉費真情幾落冬，傷害即爾重，有啥人疼痛？",
          "li7-khui li2 e5 ai3, thong3-khou2 chhang3 sim-lai7, siong-sim e5 bak8-sai2, tiam7-tiam7 tih--loh8-lai5. chhi-cheng5 e5 lang5, ong2-hui3 chin-cheng5 kui2-loh8 tang, siong-hai7 chiah-nih tang7, u7 siann2-lang5 thiann3-thang3?"
        ],
        [
          "啊！怨嘆無情的人無情夢，你怎樣忍心將阮放，去尋別人，啊！寂寞的人心頭茫茫，欲到何時才會清醒？哀怨的歌唱未出聲，阮的命運，阮的心家己來疼。",
          "ah! oan3-than3 bo5 cheng5 e5 lang5 bo5 cheng5 bang7, li2 chainn2-iunn7 jim2-sim chiong goan2 pang3, khi3 chhoe7 pat8-lang5, ah! chek8-bok8 e5 lang5 sim-thau5 bang5-bang5, beh kau3 ho5-si5 chiah e7 chheng-chhenn2? ai-oan3 e5 koa chhiunn3 be7 chhut siann, goan2 e5 mia7-un7, goan2 e5 sim ka-ki7 lai5 thiann3."
        ]
      ],
      "篇名": "家己的心家己疼"
    },
    {
      "作者": "李克明",
      "出版年": "0",
      "文類": "流行歌",
      "書寫系統": "漢字",
      "段": [
        [
          "開我的車做陣來行，音樂聲開予大大，管待別人按怎看，毋免計較即濟輸贏，心頭就掠予定定，愛情故事即討厭，自由自在，啊！快樂生活，啊！煩惱伊愛情何時才會有人疼。",
          "khui goa2 e5 chhia choe3-tin7 lai5 kiann5, im-gak8-siann khai hou7 toa7-toa7, koan2-thai7 pat8-lang5 an2-choann2 khoann3, m7 bian2 ke3-kau3 chiah che7 su-iann5, sim-thau5 chiu7 liah8 hou7 tiann7-tiann7, ai3-cheng5 kou3-su7 chiah tho2-ia3, chu7-iu5 chu7-chai7, ah! khoai3-lok8 seng-oah8, ah! hoan5-lo2 i ai3-cheng5 ho5-si5 chiah e7 u7 lang5 thiann3."
        ],
        [
          "毋管天有偌大，總是會當尋著屬佇你的伴，自由自在，啊！快樂生活，啊！緣份若到，自然看有彼條線，祝福你的生活永遠有快樂做伴。",
          "m7 koan2 thinn u7 joa7 toa7, chong2-si7 e7 tang3 chhoe7 tioh8 siok8 ti7 li2 e5 phoann7, chu7-iu5 chu7-chai7, ah! khoai3-lok8 seng-oah8, ah! ian5-hun7 na7 kau3, chu7-jian5 khoann3 u7 hit tiau5 soann3, chiok-hok li2 e5 seng-oah8 eng2-oan2 u7 khoai3-lok8 cho3-phoann7."
        ]
      ],
      "篇名": "自由自在"
    },
    {
      "作者": "張勇強",
      "出版年": "0",
      "文類": "流行歌",
      "書寫系統": "漢字",
      "段": [
        [
          "等待你，毋知過幾落暝，猶原等無等無你消息。思念你，目屎也霎霎滴，猶原想你想你到深更。",
          "tan2-thai7 li2, m7 chai ke3 kui2-loh8 mi5, iu5-goan5 tan2 bo5 tan2 bo5 li2 siau-sit. su-liam7 li2, bak8-sai2 ia7 chhap-chhap tih, iu5-goan5 siunn7 li2 siunn7 li2 kau3 chhim-kinn."
        ],
        [
          "啊！這敢是天意，偏偏愛著無情的你，啊！這敢是阮的一生，付出付出我真情，換來換來你薄倖。",
          "ah! che kann2 si7 thian-i3, phian-phian ai3 tioh8 bo5-cheng5 e5 li2, ah! che kann2 si7 goan2 e5 it-seng, hu3-chhut hu3-chhut goa2 chin-cheng5, oann7 lai5 oann7 lai5 li2 pok8-heng7."
        ],
        [
          "敢是我自作多情，我自作多情，真情挽不回，目屎已經變冷，是我我自作多情，我自作多情，欠阮的情怎樣還。",
          "kann2 si7 goa2 chu7-cho3-to-cheng5, goa2 chu7-cho3-to-cheng5, chin-cheng5 ban2 put hoe5, bak8-sai2 i2-keng pian3 leng2, si7 goa2 goa2 chu7-cho3-to-cheng5, goa2 chu7-cho3-to-cheng5, khiam3 goan2 e5 cheng5 chainn2-iunn7 heng5."
        ]
      ],
      "篇名": "自作多情"
    },
    {
      "作者": "邱芳德",
      "出版年": "0",
      "文類": "流行歌",
      "書寫系統": "漢字",
      "段": [
        [
          "怨啥物嘆啥物？失去一切猶原會當東山再起，笑欲呢暢欲呢？一時得意滿足嘛是會過去。勤儉忍會生財和氣，嫖賭飲定著無了時，平安順序過日子，較贏拖命食百二。人生舞台屆趣味，主角配角攏是輪來又輪去，自然就是美有道理，何必勉強何必勉強爭權奪利？",
          "oan3 siann2-mih8 than3 siann2-mih8? sit-khi3 it-chhe3 iu5-goan5 e7 tang3 tong-san-chai3-khi2, chhio3 beh nih thiong3 beh nih? chit8-si5 tek-i3 boan2-chiok ma7 si7 e7 koe3--khi3. khin5-khiam7-lun2 e7 seng-chai5 ho5-khi3, phiau5-tou2-im2 tiann7-tioh8 bo5-liau2-si5, peng5-an sun7-su7 koe3 jit8-chi2, khah iann5 thoa-mia7 chiah8 pah-ji7. jin5-seng bu2-tai5 kai3 chhu3-bi7, chu2-kak phoe3-kak long2 si7 lun5 lai5 iu7 lun5 khi3, chu7-jian5 chiu7-si7 bi2 u7 to7-li2, ho5-pit bian2-kiong2 ho5-pit bian2-kiong2 cheng-koan5 toat8-li7?"
        ],
        [
          "怨啥物嘆啥物？失去一切猶原會當東山再起，笑欲呢暢欲呢？一時得意滿足嘛是會過去。勤儉忍會生財和氣，嫖賭飲定著無了時，平安順序過日子，較贏拖命食百二。人生舞台屆趣味，主角配角攏是輪來又輪去，自然就是美有道理，何必勉強何必勉強爭權奪利？",
          "oan3 siann2-mih8 than3 siann2-mih8? sit-khi3 it-chhe3 iu5-goan5 e7 tang3 tong-san-chai3-khi2, chhio3 beh nih thiong3 beh nih? chit8-si5 tek-i3 boan2-chiok ma7 si7 e7 koe3--khi3. khin5-khiam7-lun2 e7 seng-chai5 ho5-khi3, phiau5-tou2-im2 tiann7-tioh8 bo5-liau2-si5, peng5-an sun7-su7 koe3 jit8-chi2, khah iann5 thoa-mia7 chiah8 pah-ji7. jin5-seng bu2-tai5 kai3 chhu3-bi7, chu2-kak phoe3-kak long2 si7 lun5 lai5 iu7 lun5 khi3, chu7-jian5 chiu7-si7 bi2 u7 to7-li2, ho5-pit bian2-kiong2 ho5-pit bian2-kiong2 cheng-koan5 toat8-li7?"
        ],
        [
          "勤儉忍會生財和氣，嫖賭飲定著無了時，平安順序過日子，較贏拖命食百二。人生舞台屆趣味，主角配角攏是輪來又輪去，自然就是美有道理，何必勉強何必勉強爭權奪利？",
          "khin5-khiam7-lun2 e7 seng-chai5 ho5-khi3, phiau5-tou2-im2 tiann7-tioh8 bo5-liau2-si5, peng5-an sun7-su7 koe3 jit8-chi2, khah iann5 thoa-mia7 chiah8 pah-ji7. jin5-seng bu2-tai5 kai3 chhu3-bi7, chu2-kak phoe3-kak long2 si7 lun5 lai5 iu7 lun5 khi3, chu7-jian5 chiu7-si7 bi2 u7 to7-li2, ho5-pit bian2-kiong2 ho5-pit bian2-kiong2 cheng-koan5 toat8-li7?"
        ]
      ],
      "篇名": "自然就是美"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "直直行戇戇行到茲，心底疼，尋無你的影，人若問來這是欲創啥，笑笑講無聊，若行，行一步哭一聲，只偆孤單影一隻。",
          "tit8-tit8 kiann5 gong7-gong7 kiann5 kau3 chia, sim teh thiann3, chhoe7 bo5 li2 e5 iann2, lang5 na7 mng7 lai5 chia si7 beh chhong3-siann2, chhio3-chhio3 kong2 bo5-liau5, na7 kiann5, kiann5 chit8 pou7 khau3 chit8 siann, chi2 chhun kou-toann iann2 chit8 chiah."
        ],
        [
          "看人快做陣行，恨你啊！你的咒誓予風吹一下就散，阮的感情無所在通倚，失落的青春無反悔，未來的日子用過去來陪，免講話，這條路行到底，心內當做你是阮的。",
          "khoann3 lang5 khoai3 choe3-tin7 kiann5, hun7 li2 ah! li2 e5 chiu3-choa7 hou7 hong chhoe chit8-e7 chiu7 soann3, goan2 e5 kam2-cheng5 bo5 sou2-chai7 thang oa2, sit-loh8 e5 chheng-chhun bo5 hoan2-hoe2, bi7-lai5 e5 jit8-chi2 eng7 koe3-khi3 lai5 poe5, bian2 kong2-oe7, chit tiau5 lou7 kiann5 kau3 te2, sim-lai7 tong3-cho3 li2 si7 goan2 e5."
        ]
      ],
      "篇名": "行一步哭一聲"
    },
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "佮伊分開，來到孤單的城市，路愈行愈悲傷，破鏡難重圓，如今漸漸也痲痺。",
          "kah i hun-khui, lai5 kau3 kou-toann e5 siann5-chhi7, lou7 lu2 kiann5 lu2 pi-siong, phoa3-kiann3 lan5 teng5 inn5, ju5-kim chiam7-chiam7 ia7 ba5-pi3."
        ],
        [
          "雖然是毋接受，嘛著離開，行一步，嘆一聲，何必為伊心痛疼，只怪阮無這款命，是天註定。",
          "sui-jian5 si7 m7 chiap-siu7, ma7 tioh8 li7-khui, kiann5 chit8 pou7, than3 chit8 siann, ho5-pit ui7 i sim thiann3-thang3, chi2 koai3 goan2 bo5 chit khoan2 mia7, si7 thinn chu3-tiann7."
        ],
        [
          "拖著沉重的腳踏，行出悲情戀愛城，用歌聲來安慰阮的運命。",
          "Thoa tioh8 tim5-tang7 e5 kha-tah8, kiann5 chhut pi-cheng5 loan5-ai3 siann5, eng7 koa-siann lai5 an-ui3 goan2 e5 un7-mia7."
        ]
      ],
      "篇名": "行一步嘆一聲"
    },
    {
      "作者": "白進法",
      "出版年": "0",
      "文類": "流行歌",
      "書寫系統": "漢字",
      "段": [
        [
          "欲成功難免拄著失敗，若是欲快樂總是愛經過悲哀，趁著少年時好好自己安排，靠雙手不怕命運阻礙，人有時陣難免會不如意，只要你相信，相信著你自己，趁著少年時好好來拚落去，到最後總是會出頭天。",
          "beh seng5-kong lan5-bian2 tu2 tioh8 sit-pai7, na7 si7 beh khoai3-lok8 chong2-si7 ai3 keng-ke3 pi-ai, than3 tioh8 siau3-lian5-si5 ho2-ho2 chu7-ki2 an-pai5, kho3 siang-chhiu2 m7 kiann mia7-un7 chou2-gai7, lang5 u7 si5-chun7 lan5-bian2 e7 put-ju5-i3, chi2-iau3 li2 siong-sin3, siong-sin3 tioh8 li2 chu7-ki2, than3 tioh8 siau3-lian5-si5 ho2-ho2 lai5 piann3--loh8-khu3, kau3 choe3-au7 chong2-si7 e7 chhut-thau5-thinn."
        ],
        [
          "毋管按怎艱苦，風雨的路自己來看顧，為著幸福，坎坷的路一步一步毋敢耽誤，不怕世間風風雨雨，欲輕鬆愛先艱苦，靠自己創造成功的路。",
          "m7 koan2 an2-choann2 kan-khou2, hong-hou7 e5 lou7 chu7-ki2 lai5 khoann3-kou3, ui7 tioh8 heng7-hok, kham2-khiat e5 lou7 chit8 pou7 chit8 pou7 m7 kann2 tam-gou7, m7 kiann se3-kan hong-hong-u2-u2, beh khin-sang ai3 seng kan-khou2, kho3 chu7-ki2 chhong3-cho7 seng5-kong e5 lou7."
        ]
      ],
      "篇名": "行出自己的路"
    }
  ]
}
