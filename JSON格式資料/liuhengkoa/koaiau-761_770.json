{
  "資料": [
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "佮你結冤仇，堅定的是溫柔。鹹酸苦澀有付出無保留，偏偏神明無保佑，誠意的懇求，明明手牽手，結局是憂愁。",
          "kah li2 kiat oan-siu5, kian-teng7 e5 si7 un-jiu5. kiam5 sng khou2 siap u7 hu3-chhut bo5 po2-liu5, phian-phian sin5-beng5 bo5 po2-iu7, seng5-i3 e5 khun2-kiu5, beng5-beng5 chhiu2 khan chhiu2, kiat-kiok8 si7 iu-chhiu5."
        ],
        [
          "情話為你唱，你為何毋願接受，想無你斡頭做你去的理由，一个空殼的戀愛岫，阮心事無人解救。拽著阮的手，阮只有忍受，一段凌凌亂亂的冤仇，恩恩怨怨免強求。",
          "cheng5-oe7 ui7 li2 chhiunn3, li2 ui7-ho5 m7 goan7 chiap-siu7, siunn7 bo5 li2 oat8-thau5 choe3 li2 khi3 e5 li2-iu5, chit8 e5 khang-khak e5 loan5-ai3 siu7, goan2 sim-su7 bo5 lang5 kai2-kiu3. chhoa7 tioh8 goan2 e5 chhiu2, goan2 chi2-u7 jim2-siu7, chit8 toann7 leng5-leng5-loan7-loan7 e5 oan-siu5, un-un-oan3-oan3 bian2 kiong5-kiu5."
        ],
        [
          "心內思思念念放予去，莫亂想。今後孤孤單單的情場，起起落落底漂流。看破浮浮沉沉這場夢，號做自由。",
          "sim-lai7 su-su-liam7-liam7 pang3 hou7 khi3, mai3 loan7 siunn7. kim-au7 kou-kou-toann-toann e5 cheng5-tiunn5, khi2-khi2-loh8-loh8 teh phiau-liu5. khoann3-phoa3 phu5-phu5-tim5-tim5 chit tiunn5 bang7, ho7-cho3 chu7-iu5."
        ]
      ],
      "篇名": "冤仇"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "茫茫原鄉對唐山，搖搖擺擺辭海岸，雨潑雨落，風吹帆船，存亡向天影孤單。",
          "bong5-bong5 goan5-hiong tui3 Tng5-soann, io5-io5-pai2-pai2 si5 hai2-hoann7, hou7 phoah hou7 loh8, hong chhoe phang5-chun5, chun5-bong5 hiong3-thinn iann2 kou-toann."
        ],
        [
          "渺渺他鄉落塗酸，無暝無日來拍算。血汗無情，儉腸餒肚，為求生存尋家園。",
          "biau2-biau2 thann-hiong loh8 thou5 sng, bo5-me5-bo5-jit8 lai5 phah-sng3. huih-koann7 bo5-cheng5, khiam7-tng5-neh-tou7, ui7 kiu5 seng-chun5 chhoe7 ka-hng5."
        ],
        [
          "離鄉千里過海路，重重步困探前途。春情思鄉，秋魂心悲，久年食苦望天助。",
          "li5-hiong chhian li2 ke3 hai2-lou7, tiong5-tiong5 pou7 khun3 tham3 chian5-tou5. chhun cheng5 su-hiong, chhiu hun5 sim-pi, ku2-ni5 chiah8-khou2 bang7 thian-chou7."
        ],
        [
          "冷冷雲煙在溪埔，暝暝刻苦認真播。引雨掘圳，墾山開園，根纏枝，傳香爐。",
          "leng2-leng2 hun5-ian chai7 khe-pou, mi5-mi5 khek-khou2 jin7-chin pou3. in2 hou7 kut8 chun3, khun2 soann khui hng5, kun tinn5 ki, thoan5 hiunn-lou5."
        ]
      ],
      "篇名": "原鄉1"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "古早臺灣無人知，海賊拍開大舞台，紅毛仔鼻著美麗世界，大船靠岸相招來。平埔生番無人管，溫柔礦金無設限，漳泉鄉民唐山苦艱，為求生存來討趁。",
          "kou2-cha2 Tai5-oan5 bo5 lang5 chai, hai2-chhat8 phah khui toa7 bu2-tai5, ang5-mng5-a2 phinn7 tioh8 bi2-le7 se3-kai3, toa7-chun5 kho3-hoann7 sio-chio lai5. penn5-pou chhenn-hoan bo5 lang5 kong2, un-jiu5 khong3-kim bo5 siat-han7, Chiong Choann5 hiong-bin5 Tng5-soann khou2-kan, ui7 kiu5 seng-chun5 lai5 tho2-than3."
        ],
        [
          "各種族群相車拚，啥人佔著啥人贏，荷蘭頂真安平起廳，海墘仔貿易生理定，等到明朝落南來，阿成海軍來開台，存亡定著無法安排，復明意志傳後代。",
          "kok-chiong2 chok8-kun5 sio chhia-piann3, siann2-lang5 chiam3 tioh8 siann2-lang5 iann5, Ho5-lan5 teng2-chin An-peng5 khi2 thiann, hai2-kinn5-a2 bou7-ek8 seng-li2 tiann7, tan2 kau3 Beng5-tiau5 loh8-lam5 lai5, a-seng5 hai2-kun lai5 khai-tai5, chun5-bong5 tiann7-tioh8 bo5 hoat an-pai5, hok8 Beng5 i3-chi3 thoan5 au7-tai7."
        ],
        [
          "講到明朝的時代，移民過海有阻礙，先民冒著危險偷渡，中途埋冤可憐代。清朝當時來接管，看做小小的臺灣，衙門老爺污吏貪官，一貴爽文來作亂。",
          "kong2 kau3 Beng5-tiau5 e5 si5-tai7, i5-bin5 ke3 hai2 u7 chou2-gai7, sian-bin5 mou7 tioh8 gui5-hiam2 thau-tou7, tiong-tou5 tai5 oan kho2-lin5-tai7. Chheng-tiau5 tong-si5 lai5 chiap-koan2, khoann3-choe3 sio2-sio2 e5 Tai5-oan5, ge5-mng5 lo2-ia5 ou-li7 tham-koan, It-kui3 Song2-bun5 lai5 chok-loan7."
        ],
        [
          "各鄉移民爭田塗，結拜換帖做伙顧。鬥來鬥去拚命怨妒，死傷合葬同歸所。講到光緒阿本仔反，後來鴻章訂馬關，無情無義放捨臺灣，全民憤慨真怨嘆。",
          "kok hiong i5-bin5 cheng chhan5-thou5, kiat-pai3 oann7-thiap cho3-hoe2 kou3. tau3 lai5 tau3 khi3 piann3-mia7 oan3-tou3, si2-siong hap8-chong3 tang5 kui-sou2. kong2 kau3 Kong-su7 a-pun2-a2 hoan2, au7-lai5 Hong5-chiong teng7 Ma2-koan, bo5-cheng5-bo5-gi7 pang3-sak Tai5-oan5, choan5-bin5 hun3-khai3 chin oan3-than3."
        ],
        [
          "接管初期烏暗暝，臺灣仔踏入受難池。軍火防備冤魂來加添，悲情霧社礁吧哖，蹧蹋刁難半世紀，喊來搧去數百年。連迴的冤屈孤兒的身命，拖磨著驚為啥物。",
          "chiap-koan2 chhou-ki5 ou-am3-mi5, Tai5-oan5-a2 tah8 jip8 siu7-lan7-ti5. kun-hoe2 hong5-pi7 oan-hun5 lai5 ke-thinn, pi-cheng5 bu7-sia7 Ta-pa-ni5, chau-that tiau-lan5 poann3 se3-ki2, hoah lai5 sian3 khi3 sou3-pah ni5. lian5-hoe5 e5 oan-khut kou-ji5 e5 sin-mia7, thoa-boa5 tioh8-kiann ui7 siann2-mih8."
        ],
        [
          "今也臺灣人人知，行入世界大舞台，講來毋信美麗寶島，前人的保庇想看覛。",
          "Kin-a2 Tai5-oan5 lang5-lang5 chai, kiann5 jip8 se3-kai3 toa7 bu2-tai5, kong2--lai5 m7 sin3 bi2-le7 po2-to2, chian5-jin5 e5 po2-pi3 siunn7 khoann3 mai7."
        ]
      ],
      "篇名": "原鄉2"
    },
    {
      "作者": "施立/孫協志",
      "出版年": "0",
      "文類": "流行歌",
      "書寫系統": "漢字",
      "段": [
        [
          "繁華都市的暗暝，無意中來想著你，心情煞來放未開，毋知按怎來提起，無聲叫你的名字，無奈看你來離開，怎樣忍心來袂記。",
          "hoan5-hoa5 tou-chhi7 e5 am3-mi5, bo5-i3-tiong lai5 siunn7 tioh8 li2, sim-cheng5 soah lai5 pang3 be7 khui, m7 chai an2-choann2 lai5 the5-khi2, bo5 siann kio3 li2 e5 mia5-ji7, bo5-nai7 khoann3 li2 lai5 li7-khui, chainn2-iunn7 jim2-sim lai5 be7 ki3."
        ],
        [
          "風雨又閣擾亂情絲，過去無情離開你，如今無情放予你去，當做一場夢一齣戲，一聲對不起，原諒無情阮的心。",
          "hong-hou7 iu7 koh jiau2-loan7 cheng5-si, koe3-khi3 bo5 cheng5 li7-khui li2, ju5-kim bo5 cheng5 pang3 hou7 li2 khi3, tong3-choe3 chit8 tiunn5 bang7 chit8 chhut hi3, chit8 siann tui3-put-khi2, goan5-liong7 bo5 cheng5 goan2 e5 sim."
        ],
        [
          "毋是無情來放捨你，阮的心無人疼無人愛，無人會了解。",
          "m7 si7 bo5 cheng5 lai5 pang3-sak li2, goan2 e5 sim bo5 lang5 thiann3 bo5 lang5 ai3, bo5 lang5 e7 liau2-kai2."
        ]
      ],
      "篇名": "原諒我的心"
    },
    {
      "作者": "黃明洲",
      "出版年": "0",
      "文類": "流行歌",
      "書寫系統": "漢字",
      "段": [
        [
          "哦！姑娘，請問你是叫啥物名，想欲和你來做親情，只要你若答應，阮會予你幸福快樂過一生。",
          "ouh! kou-niu5, chhiann2-mng7 li2 si7 kio3 siann2-mih8 mia5, siunn7 beh ham7 li2 lai5 choe3 chhin-chiann5, chi2-iau3 li2 na7 tah-eng3, gun2 e7 hou7 li2 heng7-hok khoai3-lok8 ke3 it-seng."
        ],
        [
          "日頭黃昏你可愛模樣，你予阮心肝為你癡迷亂紛紛。想欲認捌你又怕笑阮，只好偷偷愛你毋敢問。",
          "jit8-thau5 hong5-hun li2 kho2-ai3 bou5-iunn7, li2 hou7 gun2 sim-koann ui7 li2 chhi-be5 loan7-hun-hun. siunn7 beh jin7-bat li2 iu7 pha3 chhio3 gun2, chi2-ho2 thau-thau ai3 li2 m7 kann2 mng7."
        ],
        [
          "花若媠也愛有人來疼痛，阮的愛就是為你底等待，如果愛情是命運的安排，請接受阮的愛。",
          "hoe na7 sui2 ia7 ai3 u7 lang5 lai5 thiann3-thang3, gun2 e5 ai3 chiu7-si7 ui7 li2 teh tan2-thai7, ju5-ko2 ai3-cheng5 si7 mia7-un7 e5 an-pai5, chhiann2 chiap-siu7 gun2 e5 ai3."
        ],
        [
          "哦！姑娘，請問你厝蹛佗位，想欲和你來做厝邊，陪伴你慢慢來送你回去，春風微微吐出阮的愛意。",
          "ou5! kou-niu5, chhiann2-mng7 li2 chhu3 toa3 tah-ui7, siunn7 beh ho5 li2 lai5 choe3 chhu3-pinn, poe5 phoann7 li2 ban7 ban7-lai5 sang3 li2 tng2--khi3, chhun-hong bi5-bi5-thou2 chhut goan2 e5 ai3-i3."
        ]
      ],
      "篇名": "哦姑娘"
    },
    {
      "作者": "林淑華",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮請問姑娘欲去佗位，敢有人陪伴你，阮毋是心空虛，嘛毋是「有問題」，阮只是想欲介紹我自己，認捌你。因為你看來真正「美麗」，角度真古錐。在阮的心目中緣份愛等時機，平凡古意的少年家你敢有合意，好歹阮心肝搐三下，面紅紅，喙唇白，一句話翻來翻去，毋知欲講啥物。",
          "goan2 chhiann2-mng7 kou-niu5 beh khi3 to2-ui7, kam2 u7 lang5 poe5-phoann7 li2, goan2 m7 si7 sim khang-hi, ma7 m7 si7 “u7 bun7-te5”, goan2 chi2-si7 siunn7 beh kai3-siau7 goa2 chu7-ki2, jin7-bat li2. in-ui7 li2 khoann3--lai5 chin-chiann3 “bi2-le7”, kak-tou7 chin kou2-chui. chai7 goan2 e5 sim-bak8-tiong ian5-hun7 ai3 tan2 si5-ki, peng5-hoan5 kou2-i3 e5 siau3-lian5-ke li2 kam2 u7 kah-i3, ho2-phainn2 goan2 sim-koann tiuh sann e7, bin7 ang5-ang5, chhui3-tun5 peh8, chit8 ku3 oe7 hoan lai5 hoan khi3, m7 chai beh kong2 siann2-mih8."
        ],
        [
          "你害阮心肝跳探戈，行一步，退二步。欲問你，毋問你，我的心搖來搖去，搖未離。閣請問姑娘欲去佗位，敢有人陪伴你，阮已經有咒誓做你的烏狗兄，欲永遠保護你到「海角天涯」，只要你跟阮行。",
          "li2 hai7 goan2 sim-koann thiau3 than3-ko3, kiann5 chit8 pou7, thoe3 nng7 pou7. beh mng7 li2, m7 mng7 li2, goa2 e5 sim io5 lai5 io5 khi3, io5 be7-li7. koh chhiann2-mng7 kou-niu5 beh khi3 to2-ui7, kam2 u7 lang5 poe5-phoann7 li2, goan2 i2-keng u7 chiu3-choa7 choe3 li2 e5 ou-kau2-hiann, beh eng2-oan2 po2-hou7 li2 kau3 “hai2-kak thian-gai5”, chi2-iau3 li2 toe3 gun2 kiann5."
        ]
      ],
      "篇名": "害我心肝搐三下"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "清涼海風吹四邊，你咱約束行海墘，親像海鳥成雙對，甜蜜愛情絲牽絲，無疑為著做人的義理，我欲犧牲我自己，啊！恩情深似海，永遠毋敢放袂記。",
          "chheng-liang5 hai2-hong chhoe si3-pinn, li2 lan2 iok-sok kiann5 hai2-kinn5, chhin-chhiunn7 hai2-chiau2 seng5 siang-tui3, tinn-bit8 ai3-cheng5 si khan si, bo5-gi5 ui7 tioh8 cho3-lang5 e5 gi7-li2, goa2 beh hi-seng goa2 chu7-ki2, ah! un-cheng5 chhim su3 hai2, eng2-oan2 m7 kann2 pang3 be7 ki3."
        ],
        [
          "清涼海風吹四邊，你咱約束行海墘，親像海鳥成雙對，甜蜜愛情絲牽絲，無疑為著做人的義理，我欲犧牲我自己，啊！恩情深似海，永遠毋敢放袂記。",
          "chheng-liang5 hai2-hong chhoe si3-pinn, li2 lan2 iok-sok kiann5 hai2-kinn5, chhin-chhiunn7 hai2-chiau2 seng5 siang-tui3, tinn-bit8 ai3-cheng5 si khan si, bo5-gi5 ui7 tioh8 cho3-lang5 e5 gi7-li2, goa2 beh hi-seng goa2 chu7-ki2, ah! un-cheng5 chhim su3 hai2, eng2-oan2 m7 kann2 pang3 be7 ki3."
        ]
      ],
      "篇名": "恩情深似海"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "悔不當初墜落情海，造成今日的悲哀，十分的情懷換無三分愛，你欲怎樣對阮交待。講啥物流目屎是分擔阮的悲哀，愛情的花蕊為阮採，啥人知啥人會知你講的就根本無實在，悔不當初墜落情海。",
          "hoe2-put-tong-chhou tui7-loh8 cheng5-hai2, cho7-seng5 kim-jit8 e5 pi-ai, chap8 hun e5 cheng5-hoai5 oann7 bo5 sann hun7 ai3, li2 beh chainn2-iunn7 tui3 gun2 kau-tai3. kong2 siann2-mih8 lau5 bak8-sai2 si7 hun-tam goan2 e5 pi-ai, ai3-cheng5 e5 hoe-lui2 ui7 goan2 chhai2, siann2-lang5 chai siann2-lang5 e7 chai li2 kong2--e5 chiu7 kin-pun2 bo5 sit8-chai7, hoe2-put-tong-chhou tui7-loh8 cheng5-hai2."
        ],
        [
          "悔不當初墜落情海，造成今日的悲哀，十分的情懷換無三分愛，你欲怎樣對阮交待。講啥物流目屎是分擔阮的悲哀，愛情的花蕊為阮採，啥人知啥人會知你講的就根本無實在，悔不當初墜落情海。",
          "hoe2-put-tong-chhou tui7-loh8 cheng5-hai2, cho7-seng5 kim-jit8 e5 pi-ai, chap8 hun e5 cheng5-hoai5 oann7 bo5 sann hun7 ai3, li2 beh chainn2-iunn7 tui3 gun2 kau-tai3. kong2 siann2-mih8 lau5 bak8-sai2 si7 hun-tam goan2 e5 pi-ai, ai3-cheng5 e5 hoe-lui2 ui7 goan2 chhai2, siann2-lang5 chai siann2-lang5 e7 chai li2 kong2--e5 chiu7 kin-pun2 bo5 sit8-chai7, hoe2-put-tong-chhou tui7-loh8 cheng5-hai2."
        ],
        [
          "講啥物流目屎是分擔阮的悲哀，愛情的花蕊為阮採，啥人知啥人會知你講的就根本無實在，悔不當初墜落情海。",
          "kong2 siann2-mih8 lau5 bak8-sai2 si7 hun-tam goan2 e5 pi-ai, ai3-cheng5 e5 hoe-lui2 ui7 goan2 chhai2, siann2-lang5 chai siann2-lang5 e7 chai li2 kong2--e5 chiu7 kin-pun2 bo5 sit8-chai7, hoe2-put-tong-chhou tui7-loh8 cheng5-hai2."
        ]
      ],
      "篇名": "悔不當初"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "有競爭才會進步，盡展工夫著照步數，若是贏的時陣免傷驕傲，輸的時陣著愛有風度。振作著振作，逃避袂當改變結局，振作著振作，天無絕人的生路。毋免驚閣繼續拚，毋免驚閣繼續拚，最後一定有前途。",
          "u7 keng7-cheng chiah e7 chin3-pou7, chin7 tian2 kang-hu tioh8 chiau3 pou7-sou3, na7 si7 iann5 e5 si5-chun7 bian2 siunn kiau-ngou7, su e5 si5-chun7 tioh8 ai3 u7 hong-tou7. chin2-chok tioh8 chin2-chok, to5-phiah boe7 tang3 kai2-pian3 kiat-kiok8, chin2-chok tioh8 chin2-chok, thinn bo5 choat8 lang5 e5 sinn-lou7. m7 bian2 kiann koh ke3-siok8 piann3, m7 bian2 kiann koh ke3-siok8 piann3, choe3-au7 it-teng7 u7 chian5-tou5."
        ],
        [
          "有競爭才會進步，盡展工夫著照步數，若是贏的時陣免傷驕傲，輸的時陣著愛有風度。振作著振作，逃避袂當改變結局，振作著振作，天無絕人的生路。毋免驚閣繼續拚，毋免驚閣繼續拚，最後一定有前途。",
          "u7 keng7-cheng chiah e7 chin3-pou7, chin7 tian2 kang-hu tioh8 chiau3 pou7-sou3, na7 si7 iann5 e5 si5-chun7 bian2 siunn kiau-ngou7, su e5 si5-chun7 tioh8 ai3 u7 hong-tou7. chin2-chok tioh8 chin2-chok, to5-phiah boe7 tang3 kai2-pian3 kiat-kiok8, chin2-chok tioh8 chin2-chok, thinn bo5 choat8 lang5 e5 sinn-lou7. m7 bian2 kiann koh ke3-siok8 piann3, m7 bian2 kiann koh ke3-siok8 piann3, choe3-au7 it-teng7 u7 chian5-tou5."
        ],
        [
          "振作著振作，逃避袂當改變結局，振作著振作，天無絕人的生路。毋免驚閣繼續拚，毋免驚閣繼續拚，最後一定有前途。",
          "chin2-chok tioh8 chin2-chok, to5-phiah boe7 tang3 kai2-pian3 kiat-kiok8, chin2-chok tioh8 chin2-chok, thinn bo5 choat8 lang5 e5 sinn-lou7. m7 bian2 kiann koh ke3-siok8 piann3, m7 bian2 kiann koh ke3-siok8 piann3, choe3-au7 it-teng7 u7 chian5-tou5."
        ]
      ],
      "篇名": "振作"
    },
    {
      "作者": "黃瑞田",
      "出版年": "0",
      "文類": "流行歌",
      "書寫系統": "漢字",
      "段": [
        [
          "青山綠水萬重溪，行到溪邊尋無你一个，聽著水流聲引阮心內的怨慼，當初不應該來誤會。啊！水漲溪流不回，熟似是親像雲過月，敢也有相逢的機會。啊！阮的真情可比天頂的仙桃，想欲挽也永遠挽未著。",
          "chheng-san-lek8-sui2 ban7 tiong5 khe, kiann5 kau3 khe-pinn chhoe7 bo5 li2 chit8 e5, thiann tioh8 chui2-liu5-siann in2 gun2 sim-lai7 e5 oan3-chheh, tong-chhou put-eng-kai lai5 gou7-hoe7. ah! chui2-tiunn3 khe-liu5 put hoe5, sek8-sai7 si7 chhin-chhiunn7 hun5 koe3 goeh8, kam2 ia7 u7 siong-hong5 e5 ki-hoe7. ah! goan2 e5 chin-cheng5 kho2-pi2 thinn-teng2 e5 sian-tho5, siunn7 beh ban2 ia7 eng2-oan2 ban2 boe7 tioh8."
        ],
        [
          "青山綠水萬重溪，行到溪邊尋無你一个，聽著水流聲引阮心內的怨慼，當初不應該來誤會。啊！水漲溪流不回，熟似是親像雲過月，敢也有相逢的機會。啊！阮的真情可比天頂的仙桃，想欲挽也永遠挽未著。",
          "chheng-san-lek8-sui2 ban7 tiong5 khe, kiann5 kau3 khe-pinn chhoe7 bo5 li2 chit8 e5, thiann tioh8 chui2-liu5-siann in2 gun2 sim-lai7 e5 oan3-chheh, tong-chhou put-eng-kai lai5 gou7-hoe7. ah! chui2-tiunn3 khe-liu5 put hoe5, sek8-sai7 si7 chhin-chhiunn7 hun5 koe3 goeh8, kam2 ia7 u7 siong-hong5 e5 ki-hoe7. ah! goan2 e5 chin-cheng5 kho2-pi2 thinn-teng2 e5 sian-tho5, siunn7 beh ban2 ia7 eng2-oan2 ban2 boe7 tioh8."
        ],
        [
          "啊！水漲溪流不回，熟似是親像雲過月，敢也有相逢的機會。啊！阮的真情可比天頂的仙桃，想欲挽也永遠挽未著。",
          "ah! chui2-tiunn3 khe-liu5 put hoe5, sek8-sai7 si7 chhin-chhiunn7 hun5 koe3 goeh8, kam2 ia7 u7 siong-hong5 e5 ki-hoe7. ah! goan2 e5 chin-cheng5 kho2-pi2 thinn-teng2 e5 sian-tho5, siunn7 beh ban2 ia7 eng2-oan2 ban2 boe7 tioh8."
        ]
      ],
      "篇名": "挽仙桃"
    }
  ]
}
