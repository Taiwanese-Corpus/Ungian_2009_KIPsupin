{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "十三十四電頭鬃呀，喔貢貢，十五十六轉大人呀，喔貢貢，做人爸母若知子輕重貢，應該給伊趕緊去嫁夫呀，喔貢貢呀喔貢貢。多謝你的雞婆，害你念到一大套，毋免你煩惱，媒人阮會自己做。",
          "chap8-sann chap8-si3 tian7 thau5-chang ia, ou-kong3-kong3, chap8-gou7 chap8-lak8 tng2 toa7-lang5 ia, ou-kong3-kong3, cho3 lang5 pe7-bu2 na7 chai chu2 khin-tang7 kong3, eng-kai ka7 i koann2-kin2 khi3 ke3 hu ia, ou-kong3-kong3 ia ou-kong3-kong3. to-sia7 li2 e5 ke-po5, hai7 li2 liam7 tioh8 chit8 tai7-tho3, m7 bian2 li2 hoan5-lo2, mui5-lang5 gun2 e7 chu7-ki2 choe3."
        ],
        [
          "有趁無趁食阿爹呀，喔貢貢，敢是儉錢積私寄呀，喔貢貢，要姐嫁哥若無真拍拼貢，與人換餅恐驚真無額呀，喔貢貢呀喔貢貢。儉錢要買嫁妝，自己會曉來拍算，毋免你來問阮，阮若不嫁免嫁妝。",
          "u7 than3 bo5 than3 chiah8 a-tia ia, ou-kong3-kong3, kann2 si7 khiam7 chinn5 chek sai-khia ia, ou-kong3-kong3, iau3 chi2 ke3 ko na7 bo5 chin phah-piann3 kong3, i7 lang5 oann7 piann2 khiong2-kiann chin bo5 giah8 ia, ou-kong3-kong3 ia ou-kong3-kong3. khiam7 chinn5 iau3 boe2 ke3-chng, chu7-ki2 e7-hiau2 lai5 phah-sng3, m7 bian2 li2 lai5 mng7 goan2, goan2 na7 put ke3 bian2 ke3-chng."
        ],
        [
          "十七十八當青春呀，喔貢貢，十九二十好見君呀，喔貢貢，要姐嫁君有可大幾寸貢，若是不知，趕緊來結婚呀，喔貢貢呀喔貢貢。大若多無路用，穿衫著要較傷重，家庭若貧窮，無衫可穿心悲傷。",
          "chap8-chhit chap8-poeh tng chheng-chhun ia, ou-kong3-kong3, chap8-kau2 ji7-chap8 ho2 kinn3-kun ia, ou-kong3-kong3, iau3 chi2 ke3 kun u7 kho2 toa7 kui2 chhun3 kong3, na7 si7 put ti, koann2-kin2 lai5 kiat-hun ia, ou-kong3-kong3 ia ou-kong3-kong3. toa7 na7 choe7 bo5 lou7-iong7, chheng7-sann tioh8 iau kah siong-tiong7, ka-teng5 na7 pin5-kheng5, bo5 sann kho2 chheng7 sim pi-siong."
        ],
        [
          "若選夫婿要著明呀，喔貢貢，不可目睭駛歸平呀，喔貢貢，要看較真，著來面前貢，歹勢一時慣習成自然呀，喔貢貢呀喔貢貢。生目睭要看人，目頭目尾勿震動，毋免你炒煩，生成你也無希望。",
          "na7 soan2 hu-sai3 iau tioh8 beng5 ia, ou-kong3-kong3, put-kho2 bak8-chiu sai2 kui peng5 ia, ou-kong3-kong3, iau3 khoann3 khah chin, tioh8 lai5 bin7-cheng5 kong3, phainn2-si3 chit8 si5 koan3-si3 seng5 chu7-jian5 ia, ou-kong3-kong3 ia ou-kong3-kong3. seng bak8-chiu iau3 khoann3-lang5, bak8-thau5 bak8-boe2 but chin3-tong7, m7 bian2 li2 chhau-hoan5, senn-seng5 li2 a2 bo5 hi-bong7."
        ]
      ],
      "篇名": "五工工01"
    },
    {
      "作者": "張勇強",
      "出版年": "0",
      "文類": "流行歌",
      "書寫系統": "漢字",
      "段": [
        [
          "閃閃熾爍的天星親像你對阮的心，起起落落的個性總是予我看未清，閃閃熾爍的路燈親像你對阮的情，袂當等到明仔早，天色若光變無形。無情的世界總是需要愛，若無真心對待，怎樣會久長。宿寞的心嘛希望你來愛，又驚受傷害。",
          "siam2-siam2 sih-sek e5 thinn-chhinn chhin-chhiunn7 li2 tui3 gun2 e5 sim, khi2-khi2-loh8-loh8 e5 ko3-seng3 chong2-si7 hou7 goa2 khoann3 be7-chheng, siam2-siam2 sih-sek e5 lou7-teng chhin-chhiunn7 li2 tui3 gun2 e5 cheng5, boe7-tang2 tan2 kau3 bin5-a2-cha2, thinn-sek na7 kng pinn3 bo5-heng5. bo5-cheng5 e5 se3-kai3 chong2-si7 su-iau3 ai3, na7 bo5 chin-sim tui3-thai7, chainn2-iunn7 e7 ku2-tng5. siok-bok8 e5 sim ma7 hi-bong7 li2 lai5 ai3, iu7 kiann siu7 siong-hai7."
        ],
        [
          "毋願閣接受你五分鐘的愛，毋願閣再等待，雖然難免孤單也著忍耐，一个人較自在。毋願閣接受你五分鐘的愛，毋願閣再等待，雖然有時無伴也著忍耐，總比為愛受折磨閣較快活。",
          "m7 goan7 koh chiap-siu7 li2 gou7 hun-cheng e5 ai3, m7 goan7 koh chai3 tan2-thai7, sui-jian5 lan5-bian2 kou-toann ia7 tioh8 jim2-nai7, chit8 e5 lang5 khah chu7-chai7. m7 goan7 koh chiap-siu7 li2 gou7 hun-cheng e5 ai3, m7 goan7 koh chai3 tan2-thai7, sui-jian5 u7 si5 bo5 phoann7 ia7 tioh8 jim2-nai7, chong2 pi2 ui7 ai3 siu7 chiat-boa5 koh khah khoann3-oah8."
        ]
      ],
      "篇名": "五分鐘的愛"
    },
    {
      "作者": "沈文程",
      "出版年": "0",
      "文類": "流行歌",
      "書寫系統": "漢字",
      "段": [
        [
          "五月十一日彼一下晡，上北的中港交流道落著毛毛的小雨，牽著你的手，目屎像落雨。後來你送阮阮過馬路，交代阮一切為前途，啊！彼日下晡，我佮你心碎的路。",
          "gou7-geh8 chap8-it jit8 hit chit8 e7-pou, chiunn7-pak e5 Tiong-kang2 kau-liu5-to7 loh8 tioh8 mng5-mng5 e5 sio2 hou7, khan tioh8 li2 e5 chhiu2, bak8-sai2 chhiunn7 loh8-hou7. au7-lai5 li2 sang3 goan2 gun2 koe3 be2-lou7, kau-tai7 goan2 it-chhe3 ui7 chian5-tou5, ah! hit jit8 e7-pou, goa2 kah li2 sim chhui3 e5 lou7."
        ],
        [
          "如今我的心肝裡猶原是即爾艱苦，啊！彼日下晡，我佮你心碎的雨。如今我的生活中猶原是即爾宿寞，想著彼下晡，想著彼條路，想著彼陣雨，想著彼下晡。",
          "ju5-kim goa2 e5 sim-koann-nih8 iu5-goan5 si7 chiah-nih kan-khou2, ah! hit jit8 e7-pou, goa2 kah li2 sim chhui3 e5 hou7. ju5-kim goa2 e5 seng-oah8 tiong iu5-goan5 si7 chiah-nih siok-bok8, siunn7 tioh8 hit e7-pou, siunn7 tioh8 hit tiau5 lou7, siunn7 tioh8 hit chun7 hou7, siunn7 tioh8 hit e7-pou."
        ],
        [
          "這是我的call機代號電話號碼，有時間，無棄嫌，請你就聯絡一下，春天的花，秋天的月真美麗，人人為著追求愛情規日戇戇踅，阮嘛是一个青春少年家，等何日，到何時才會當尋著小寶貝。",
          "che si7 goa2 e5 call-ki tai7-ho7 tian7-oe7 ho7-be2, u7 si5-kan, bo5 khi3-hiam5, chhiann2 li2 chiu7 lian5-lok8 chit8-e7, chhun-thinn e5 hoe, chhiu-thinn e5 goeh8 chin bi2-le7, lang5-lang5 ui7 tioh8 tui-kiu5 ai3-cheng5 kui jit8 gong7-gong7-seh8, goan2 ma7 si7 chit8 e5 chheng-chhun siau3-lian5-ke, tan2 ho5 jit8, kau3 ho5 si5 chiah e7-tang3 chhoe7 tioh8 sio2 po2-poe3."
        ],
        [
          "12345678是誰又再call，昨天晚上是毋是你一直共我call，為啥麼我一直call你，你都無回call，媽媽叫我沒有事情不要隨便call，call來call去，call出問題麻煩特別多，誰叫你沒有事情自己愛亂call。",
          "12345678 si7 siang2 iu7 chai3 call, cho7-thinn boan2-siong7 si7 m7 si7 li2 it-tit8 ka7 goa2 call, ui7 siann2-mih8 goa2 it-tit8 call li2, li2 to bo5 hoe5-call, ma-ma kio3 goa2 me5 io7 su7-cheng5 put-iau3 sui5-pian7 call, call lai5 call khi3, call chhut bun7-te5 ma5-hoan5 tek8-piat8 to, siang2 kio3 li2 me5 io7 su7-cheng5 chu7-ki2 ai3 loan7 call."
        ],
        [
          "歐伊呀嘿嗨呀，親愛的父老兄弟姊妹們，請你來可憐我，人家的bbcall是真正的bbcall，我們的bbcall是人家丟掉的，我共伊抾起來，歐伊唷嘿嗨呀。",
          "ou-i-ia-he-hai3-ia, chhin-ai3--e5 hu7-lo2 hiann-ti7 chi2-be7 bun5, chhiann2 li2 lai5 kho2-lin5 goa2, jin5-ke e5 bbcall si7 chin-chiann3 e5 bbcall, goa2 bun5 e5 bbcall si7 jin5-ke tan3-tiau7 e5, goa2 kang7 i khioh--khi2-lai5, ou-i-ia-he-hai3-ia."
        ]
      ],
      "篇名": "五月十一彼下晡"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "紅燈青燈照街巷，世間也有這款人，十年恩怨甘願放，落海去做煙花人，啊！五月花可恨你一人。",
          "ang5-teng chhenn-teng chio3 ke-hang7, se3-kan ia7 u7 chit khoan2 lang5, chap8 ni5 un-oan3 kam-goan7 pang3, loh8-hai2 khi3 cho3 ian-hoe-lang5, ah! gou7-goeh8-hoe kho2-hun7 li2 chit8 lang5."
        ],
        [
          "五月花蕊亂亂開，假情假愛的世界，自嘆薄命無人知，薄情僥我不應該，啊！五月花可恨無可愛。",
          "gou7-geh8 hoe-lui2 loan7-loan7-khui, ke2-chiann5 ke2-ai3 e5 se3-kai3, chu7 than3 pok8-beng7 bo5 lang5 chai, pok8-cheng5 hiau goa2 put-eng-kai, ah! gou7-goeh8-hoe kho2-hun7 bo5 kho2-ai3."
        ],
        [
          "做著歹田望後冬，娶著歹某規世人，女性上驚採花蜂，男性最驚臭花叢，啊！五月花恨你一世人。",
          "choe3 tioh8 phainn2-chhan5 bang7 au7-tang, chhoa7 tioh8 phainn2 bou2 kui-si3-lang5, lu2-seng3 siong7 kiann chhai2-hoe-phang, lam5-seng3 choe3 kiann chhau3 hoe-chang5, ah! gou7-goeh8-hoe hun7 li2 chit8-si3-lang5."
        ]
      ],
      "篇名": "五月花"
    },
    {
      "作者": "無",
      "出版年": "1960",
      "文類": "流行歌",
      "書寫系統": "漢字",
      "段": [
        [
          "一更的更鼓月照山，牽君仔的手摸心肝，君來問娘欲按怎，隨在阿君你心肝。",
          "it-kenn e5 kenn-kou2 goeh8 chio3 soann, khan kun-a2 e5 chhiu2 bong sim-koann, kun lai5 mng7 niu5 beh an2-choann2, sui5-chai7 a-kun li2 sim-koann."
        ],
        [
          "二更的更鼓月照埕，牽君仔的手入大廳，雙人相好天註定，別人言語毋通聽。",
          "ji7-kenn e5 kenn-kou2 goeh8 chio3 tiann5, khan kun-a2 e5 chhiu2 jip8 toa7-thiann, siang-lang5 siong-ho2 thinn-chu3-tiann7, pat8-lang5 gian5-gu2 m7 thang thiann."
        ],
        [
          "三更的更鼓月照窗，牽君仔的手入繡房，佮君相好有所望，叫君梟娘仙通。",
          "sann-kenn e5 kenn-kou2 goeh8 chio3 thang, khan kun-a2 e5 chhiu2 jip8 siu3-pang5, kah kun siong-ho2 iu2 sou2 bang7, kio3 kun siau-niu5 sian m7-thang."
        ],
        [
          "四更的更鼓月照門，牽君仔的手入繡床，雙人相好有所向，較好燒水泡冰糖。",
          "si3-kenn e5 kenn-kou2 goeh8 chio3 mng5, khan kun-a2 e5 chhiu2 jip8 siu3-chhng5, siang-lang5 siong-ho2 iu2 sou2 ng3, khah ho2 sio-chui2 phau3 peng-thng5."
        ],
        [
          "五更的更鼓天欲光，恁厝的父母叫食飯，想欲開門叫君轉，手按門串心頭痠。",
          "gou7-kenn e5 kenn-kou2 thinn beh kng, lin2 chhu3 e5 pe7-bu2 kio3 chiah8-png7, siunn7 beh khui mng5 kio3 kun tng2, chhiu2 hoann7 mng5-chhoah sim-thau5 sng."
        ]
      ],
      "篇名": "五更鼓"
    },
    {
      "作者": "陳達儒",
      "出版年": "0",
      "文類": "流行歌",
      "書寫系統": "漢字",
      "段": [
        [
          "女性失戀每日流目屎，啊！純情的女性。所流的目屎有啥人會了解，男性失戀怎樣你敢知。若是男性來失戀，這是簡單的代誌，啥人毋知，只有用酒解消著心內。只有兩矸仔燒酒，伊就有法度通解憂愁，只有用薰大悸霧出來。",
          "lu2-seng3 sit-loan5 mui2-jit8 lau5 bak8-sai2, ah! sun5-cheng5 e5 lu2-seng3. sou2 liu5 e5 bak8-sai2 u7 siann2-lang5 e7 liau2-kai2, lam5-seng3 sit-loan5 chainn2-iunn7 li2 kam2 chai. na7 si7 lam5-seng3 lai5 sit-loan5, che si7 kan2-tan e5 tai7-chi3, siann2-lang5 m7 chai, chi2-u7 eng7 chiu2 kai2-siau tioh8 sim-lai7. chi2-u7 nng7 kan-a2 sio-chiu2, i chiu7 u7 hoat-tou7 thang kai2 iu-chhiu5, chi2-u7 eng7 hun toa7 khui3 buh--chhut-lai5."
        ],
        [
          "啊！無就買兩包仔，長壽薰大大氣霧出來哩，滿腹恨火用薰用酒解。咱心裡的恨火，毋是燒酒那有法通來解的，自暴自棄暗悲毋敢愛。親像我滿腹的痛苦，欲對啥人來表示咧，愈想愈恨啥麼叫做愛。若講起伊對待我這款，敢是叫做愛咧，愈想愈惱當初太癡心。當初是我無目睭，才會去愛著你。",
          "ah! bo5 chiu7 boe2 nng7-pau-a2, Tng5-siu7-hun toa7-toa7-khui3 buh--chhut-lai5 lih, moa2-pak hun7-hoe2 iong7 hun iong7 chiu2 kai2. lan2 sim--nih8 e5 hun7-he2, m7 si7 sio-chiu2 na2 u7 hoat thang lai5 ke2 e5, chu7-pauh chu7-khi3 am3 pi m7 kann2 ai3. chhin-chhiunn7 goa2 moa2-pak e5 thong3-khou2, beh tui3 siann2-lang5 lai5 piau2-si7 leh, lu2 siunn7 lu2 hun7 siann2-mih8 kio3-cho3 ai3. na7 kong2-khi2 i tui3-thai7 goa2 chit khoan2, kann2 si7 kio3-cho3 ai3 leh, lu2 siunn7 lu2 lo2 tong-chhou thai3 chhi sim. tong-chhou si7 goa2 bo5 bak8-chiu, chiah e7 khi3 ai3 tioh8 li2."
        ],
        [
          "女性議論男性花亂採，女性所議論的天下間確實有這款的人啦，毋知自己薄情不應該。到底！到底是啥人絕情，啥人薄情也毋知，為錢為銀隨時情變歹。愛情的風波，敢攏是歸佇女性的身上是無？楊花水性流東又流西，今仔日的我變成甲這款，是男性的罪惡啦。",
          "lu2-seng3 gi7-lun7 lam5-seng3 hoe loan7 chhai2, lu2-seng3 sou2 gi7-lun7 e5 thian-ha7-kan khak-sit8 u7 chit khoan2 e5 lang5 lah, m7 chai chu7-ki2 pok8-cheng5 put-eng-kai. tau3-te2! tau3-te2 si7 siann2-lang5 choat8-cheng5, siann2-lang5 pok8-cheng5 ia7 m7 chai, ui7 chinn5 ui7 gin5 sui5-si5 cheng5 pinn3 phainn2. ai3-cheng5 e5 hong-pho, kiam2 long2 si7 kui ti7 lu2-seng3 e5 sin-siong7 si7--bo5? iunn5-hoe chui2-seng3 lau5 tong iu7 lau5 sai, kin-a2-jit8 e5 goa2 pian3-seng5 kah chit khoan2, si7 lam5-seng3 e5 choe7-ok lah."
        ]
      ],
      "篇名": "啥麼叫做愛"
    },
    {
      "作者": "陳達儒",
      "出版年": "0",
      "文類": "流行歌",
      "書寫系統": "漢字",
      "段": [
        [
          "女性失戀，每日流目屎。男性失戀，怎樣你敢知？只有用酒，解消著心裡。只有用薰，大氣霧出來。滿腹恨火，用薰用酒解。自暴自棄，看破毋敢愛。愈想愈恨，啥麼號做愛。愈想愈惱，當初不應該。",
          "lu2-seng3 sit-loan5, mui2-jit8 lau5 bak8-sai2. lam5-seng3 sit-loan5, chainn2-iunn7 li2 kam2 chai? chi2-u7 eng7-chiu2, kai2-siau tioh8 sim--nih8. chi2-u7 eng7 hun, toa7-khui3 buh--chhut-lai5. moa2-pak hun7-he2, eng7 hun eng7 chiu2 kai2. chu7-pauh chu7-khi3, khoann3-phoa3 m7 kann2 ai3. lu2 siunn7 lu2 hun7, siann2-mih8 ho7-cho3 ai3. lu2 siunn7 lu2 lo2, tong-chhou put-eng-kai."
        ],
        [
          "女性議論，男性花亂採。毋知自己，薄情不應該。為錢為銀，隨時情變歹。楊花水性，流東又流西。",
          "lu2-seng3 gi7-lun7, lam5-seng3 hoe loan7 chhai2. m7 chai chu7-ki2, pok8-cheng5 put-eng-kai. ui7 chinn5 ui7 gin5, sui5-si5 cheng5 pian3-phainn2. iunn5-hoe chui2-seng3, lau5 tong iu7 lau5 sai."
        ]
      ],
      "篇名": "啥麼號做愛"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "今天又下了一絲絲的雨，昨天這時候咱一起去看電影。哦！可惜，為何毋是今天出去，啊！明天，咱手拉手，手拉手，一起出去出去～淋雨。",
          "kin-thian iu7 he7 liau2 chit8 si-si e5 hou7, cho7-thian che si5-hau7 lan2 it-khi2 khi3 khoann3 tian7-iann2. ouh! kho2-sioh, ui7-ho5 m7 si7 kin-thian chhut--khi3, ah! beng5-thian,  lan2 chhiu2-lah-chhiu2, chhiu2-lah-chhiu2, it-khi2 chhut--khi3 chhut--khi3 ～ lam5-hou7."
        ],
        [
          "買一枝小雨傘，小雨傘，你佮我咱兩人做陣舉。買一枝小雨傘，小雨傘，你佮我，咱兩人攬相近。買一枝小雨傘，小雨傘，你佮我咱兩人鬥陣生一个囝。",
          "boe2 chit8 ki sio2 hou7-soann3, sio2 hou7-soann3, li2 kah goa2 lan2 nng7 lang5 choe3-tin7 kiah8. boe2 chit8 ki sio2 hou7-soann3, sio2 hou7-soann3,li2 kah goa2, lan2 nng7 lang5 lam2 sio-oa2. boe2 chit8 ki sio2 hou7-soann3, sio2 hou7-soann3, li2 kah goa2 lan2 nng7 lang5 tau3-tin7 sinn chit8 e5 kiann2."
        ]
      ],
      "篇名": "今天又下了一絲絲的雨"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "九九講是天公牌，00講是地王牌，那著四四講會壞，啊！現代人是真趣味，出門行路是頭攲攲，正途的生理是放一邊。啊！講啥麼赴市，規粒頭殼是全牌支。",
          "kiu2-kiu2 kong2 si7 thinn-kong pai5, 00 kong2 si7 te7-ong5 pai5, na2 tioh8 su3-su3 kong2 e7-hai7, ah! hian7-tai7 lang5 si7 chin chhu3-bi7, chhut-mng5 kiann5-lou7 si7 thau5 khi-khi, cheng3-tou5 e5 seng-li2 si7 pang3 chit8 pinn. ah! kong2 siann2-mih8 hu3-chhi7, kui liap8 thau5-khak si7 choan5 pai5-ki."
        ],
        [
          "啊！透早起床來迫籤詩，中晝是電子計算機，半晡包壇來問童乩。啊！暗時[毛^火]來去看浮字，半暝夢啊！夢牌支，夢啥麼我夢著一隻豬，啊！夢豬講十二，閣夢啥麼，我夢著西湖靈隱寺，濟公活佛欲破天機，拄好欲破彼當時，啊！雄雄煞精神，雄雄煞精神。",
          "ah! thau3-cha2 khi2-chhng5 lai5 pek chhiam-si, tiong-tau3 si7 tian7-chu2 ke3-sng3-ki, poann3-pou pau toann5 lai5 mng7 tang5-ki. ah! am3-si5 chhoa7 lai5-khi3 khoann3 phu5 ji7, poann3-mi5 bang7 ah! bang7 pai5-ki, bang7 siann2-mih8 goa2 bang7 tioh8 chit8 chiah ti, ah! bang7 ti kong2 chap8-ji7, koh bang7 siann2-mih8, goa2 bang7 tioh8 Se-ou5 Leng5-un2-si7, che3-kong oah8-put8 beh phoa3 thian-ki, tu2-ho2 beh phoa3 hit-tong-si5, ah! hiong5-hiong5 soah cheng-sin5, hiong5-hiong5 soah cheng-sin5."
        ],
        [
          "阮一个老厝邊，去年簽到這當時，毋捌著半支，想著是真懨氣，衰衰樂講無歹意，省本又多利。毋出牌算算三十隻，這每是百面等領錢，一下開講對對著七支，啊！七蕊花講較有錢，好歹嘛著試，會仔錢先共拿來與。",
          "goan2 it e5 lau7-chhu3-pinn, ku7-ni5 chhiam kau3 chit-tong-si5, m7 pat tioh8 poann3 ki, siunn7 tioh8 si7 chin ian3-khi3, soe-soe-lok8 kong2 bo5 phainn2-i3, seng2-pun2 iu7 tou-lai7. m7 chhut pai5 sng3-sng3 sann-chap8 chiah, chit mui2 si7 pah bin7 tan2 nia2-chinn5, chit8 e7 khai-kang2 tui3-tui3 tioh8 chhit ki, ah! chhit lui2 hoe kong2 khah u7 chinn5, ho2-phainn2 ma7 tioh8 chhi3, hoe7-a2-chinn5 seng ka7 na2 lai5 i7."
        ],
        [
          "啊！欲好額麼著看這期，一下開講著三蕊，去予四蕊捧捧去捧捧去，話若欲講透機，我目屎會拭袂離。啊！會仔錢是逐陣死，貨款是全票期，親情朋友是走去覕，厝邊頭尾是借無錢，勸恁朋友著覺醒，啥麼樂扯予離，正當生理較濟錢。",
          "ah! beh ho2-giah8 mah tioh8 khoann3 chit ki5, chit8 e7 khui kong2 tioh8 sann lui2, khi3 hou7 si3 lui2 phong2-phong2--khi3 phong2-phong2--khi3, oe7 na7 beh kong2 thau3-ki, goa2 bak8-sai2 e7 chhit boe7 li7. ah! hoe7-a2-chinn5 si7 tak8 tin7 si2, hoe3-khoan2 si7 choan5 phio3-ki5, chhin-chiann5 peng5-iu2 si7 chau2 khi3 bih, chhu3-pinn thau5-boe2 si7 chioh bo5 chinn5, khng3 lin2 peng5-iu2 tioh8 kak-chhenn2, siann2-mih8 lok8 thiah hou7 li7, cheng3-tong seng-li2 khah che7 chinn5."
        ],
        [
          "樂啊！樂啊！你毋通迷，樂啊！樂啊！你毋通與，閣再與會無彩錢。",
          "lok8-ah! lok8-ah! li2 m7 thang bi5, lok8-ah! lok8-ah! li2 m7 thang i7, koh chai3 i7-hoe7 bo5 chhai2-chinn5."
        ]
      ],
      "篇名": "啥麼樂"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "這毋是你的錯誤，也毋是我的過錯，如今變成這款的結果，真是予人想攏無。我相信我相信無人比我對你閣較好，為啥麼為啥麼咱的緣份那會即爾薄。啊！今夜又閣底落雨又閣底落雨，聽著雨聲我的心肝會艱苦。",
          "Chit m7 si7 li2 e5 chho3-gou7, ia7 m7 si7 goa2 e5 koe3-chho3, ju5-kim pinn3-chiann5 chit khoan2 e5 kiat-ko2, chin si7 hou7 lang5 siunn7 long2 bo5. goa2 siong-sin3 goa2 siong-sin3 bo5 lang5 pi2 goa2 tui3 li2 koh khah ho2, ui7-siann2-mih8 ui7-siann2-mih8 lan2 e5 ian5-hun7 na2 e7 chiah-nih poh8. a2! kim-ia7 iu7 koh teh loh8-hou7 iu7 koh teh loh8-hou7, thiann tioh8 hou7-siann goa2 e5 sim-koann e7 kan-khou2."
        ],
        [
          "這毋是你的錯誤，也毋是我的過錯，如今變成這款的結果，真是予人想攏無。我相信我相信無人比我對你閣較好，為啥麼為啥麼咱的緣份那會即爾薄。啊！今夜又閣底落雨又閣底落雨，聽著雨聲我的心肝會艱苦。",
          "Chit m7 si7 li2 e5 chho3-gou7, ia7 m7 si7 goa2 e5 koe3-chho3, ju5-kim pinn3-chiann5 chit khoan2 e5 kiat-ko2, chin si7 hou7 lang5 siunn7 long2 bo5. goa2 siong-sin3 goa2 siong-sin3 bo5 lang5 pi2 goa2 tui3 li2 koh khah ho2, ui7-siann2-mih8 ui7-siann2-mih8 lan2 e5 ian5-hun7 na2 e7 chiah-nih poh8. a2! kim-ia7 iu7 koh teh loh8-hou7 iu7 koh teh loh8-hou7, thiann tioh8 hou7-siann goa2 e5 sim-koann e7 kan-khou2."
        ],
        [
          "我相信我相信無人比我對你閣較好，為啥麼為啥麼咱的緣份那會即爾薄。啊！今夜又閣底落雨又閣底落雨，聽著雨聲我的心肝會艱苦。",
          "goa2 siong-sin3 goa2 siong-sin3 bo5 lang5 pi2 goa2 tui3 li2 koh khah ho2, ui7-siann2-mih8 ui7-siann2-mih8 lan2 e5 ian5-hun7 na2 e7 chiah-nih poh8. a2! kim-ia7 iu7 koh teh loh8-hou7 iu7 koh teh loh8-hou7, thiann tioh8 hou7-siann goa2 e5 sim-koann e7 kan-khou2."
        ]
      ],
      "篇名": "今夜又閣底落雨"
    }
  ]
}
