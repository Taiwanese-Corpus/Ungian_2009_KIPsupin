{
  "資料": [
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "天光也無較慢，風那會笑規暗。陣陣吹來你的解說，聲聲攏向阮拒絕。真心若有價值，你那會四界去？予你的愛你無欲愛，就毋免害你為難。",
          "thinn-kng a2 bo5 khah ban7, hong na2 e7 siau3 kui am3. chun7 chun7 chhoe lai5 li2 e5 kai2-soeh, siann siann long2 hiong3 gun2 ku7-choat8. chin-sim na7 u7 ke3-tat8, li2 na2 e7 si3-koe3 khi3? hou7 li2 e5 ai3 li2 bo5 beh ai3, chiu7 m7 bian2 hai7 li2 ui5-lan5."
        ],
        [
          "再會啦再會啦，只有了斷。愛你是歹習慣，既然是人生的離合悲歡，就毋管人笑我憨慢。再會啦再會啦，只有了斷。酒摜來繼續灌，註定是無緣，來渡過情關，就只有在夢中留戀。",
          "chai3-hoe7 lah chai3-hoe7 lah, chi2-u7 liau2-toan7. ai3 li2 si7 phainn2 sip8-koan3, ki3-jian5 si7 jin5-seng e5 li7-hap8 pi-hoan, chiu7 m7 kong2 lang5 chhio3 goa2 ham7-ban7. chai3-hoe7 lah chai3-hoe7 lah, chi2-u7 liau2-toan7. chiu2 koann7 lai5 ke3-siok8 koan3, chu3-tiann7 si7 bo5-ian5, lai5 tou7-koe3 cheng5-koan, chiu7 chi2-u7 chai7 bang7 tiong liu5-loan5."
        ],
        [
          "傷心是無價值。宿寞嘛愛甘願。予你的愛。無人欲愛。這段情只有了斷。",
          "siong-sim si7 bo5 ke3-tat8. siok-bok8 ma7 ai3 kam-goan7. hou7 li2 e5 ai3. bo5 lang5 beh ai3. chit toann7 cheng5 chi2-u7 liau2-toan7."
        ]
      ],
      "篇名": "了斷"
    },
    {
      "作者": "紀明陽",
      "出版年": "0",
      "文類": "流行歌",
      "書寫系統": "漢字",
      "段": [
        [
          "人字若欲寫，只有兩撇是真簡單，欲做比登天較困難。交情若贊，互相會鬥相牽，得罪若反面使人膽寒。世間人人啊！人有分做幾落層。戲台頂頂啊！頂有來分做忠佮奸。人生的舞台演員有千百萬，賢做人是上稀罕。",
          "jin5 ji7 na7 beh sia2, chi2-u7 nng7 phiat si7 chin kan2-tan, beh cho3 pi2 teng-thian khah khun3-lan5. kau-cheng5 na7 chan2, hou7-siong e7 tau3 siong3 khan, tek-choe7 na7 hoan2-bin7 su2-lang5 tam2-han5. se3-kan lang5 lang5 ah! lang5 u7 hun choe3 kui2-loh8 chan5. hi3-tai5 teng2 teng2 ah! teng2 u7 lai5 hun cho3 tiong kap kan. jin5-seng e5 bu2-tai5 ian2-oan5 u7 chhian pah ban7, gau5 cho3 lang5 si7 siong7 hi-han2."
        ],
        [
          "人字若欲寫，只有兩撇是真簡單，欲做比登天較困難。交情若贊，互相會鬥相牽，得罪若反面使人膽寒。世間人人啊！人有分做幾落層。戲台頂頂啊！頂有來分做忠佮奸。人生的舞台演員有千百萬，賢做人是上稀罕。",
          "jin5 ji7 na7 beh sia2, chi2-u7 nng7 phiat si7 chin kan2-tan, beh cho3 pi2 teng-thian khah khun3-lan5. kau-cheng5 na7 chan2, hou7-siong e7 tau3 siong3 khan, tek-choe7 na7 hoan2-bin7 su2-lang5 tam2-han5. se3-kan lang5 lang5 ah! lang5 u7 hun choe3 kui2-loh8 chan5. hi3-tai5 teng2 teng2 ah! teng2 u7 lai5 hun cho3 tiong kap kan. jin5-seng e5 bu2-tai5 ian2-oan5 u7 chhian pah ban7, gau5 cho3 lang5 si7 siong7 hi-han2."
        ],
        [
          "世間人人啊！人有分做幾落層。戲台頂頂啊！頂有來分做忠佮奸。人生的舞台演員有千百萬，賢做人是上稀罕。",
          "se3-kan lang5 lang5 ah! lang5 u7 hun choe3 kui2-loh8 chan5. hi3-tai5 teng2 teng2 ah! teng2 u7 lai5 hun cho3 tiong kap kan. jin5-seng e5 bu2-tai5 ian2-oan5 u7 chhian pah ban7, gau5 cho3 lang5 si7 siong7 hi-han2."
        ]
      ],
      "篇名": "人"
    },
    {
      "作者": "呂金守",
      "出版年": "0",
      "文類": "流行歌",
      "書寫系統": "漢字",
      "段": [
        [
          "人生怨嘆無路用，啥人無家庭？境遇好歹誰同情？自己愛分明。我可比走馬燈，轉無停轉無停。凡事著意志愛堅定，則袂予人來批評，過著這光榮人生。",
          "jin5-seng oan3-than3 bo5 lou7-iong7, siann2-lang5 bo5 ka-teng5? keng2-gu7 ho2-phainn2 siang2 tong5-cheng5? chu7-ki2 ai3 hun-beng5. goa2 kho2-pi2 chau2-be2-teng, choan2 bo5-theng5 choan2 bo5-theng5. hoan5-su7 tioh8 i3-chi3 ai3 kian-teng7, chiah boe7 hou7 lang5 lai5 phoe-pheng5, koe3 tioh8 che kong-eng5 jin5-seng."
        ],
        [
          "有時天光月也明，有啥通好凝？認真拍拚毋通停，創造著前程。我可比走馬燈，轉無停轉無停。凡事著意志愛堅定，才袂予人來批評，過著這光榮人生。",
          "u7-si5 thinn-kng goeh8 ia7 beng5, u7 siann2 thang ho2 geng5? jin7-chin phah-piann3 m7-thang theng5, chhong3-cho7 tioh8 chian5-theng5. goa2 kho2-pi2 chau2-be2-teng, choan2 bo5-theng5 choan2 bo5-theng5. hoan5-su7 tioh8 i3-chi3 ai3 kian-teng7, chiah boe7 hou7 lang5 lai5 phoe-pheng5, koe3 tioh8 che kong-eng5 jin5-seng."
        ],
        [
          "永遠心頭放予清，毋通腳手冷。一步一步向進前，日出見光明。我可比走馬燈，轉無停轉無停。凡事著意志愛堅定，才袂予人來批評，過著這光榮人生。",
          "eng2-oan2 sim-thau5 pang3 hou7 chheng, m7-thang kha-chhiu2 leng2. chit8 pou7 chit8 pou7 ng3 chin3-cheng5, jit8-chhut kinn3 kong-beng5. goa2 kho2-pi2 chau2-be2-teng, choan2 bo5-theng5 choan2 bo5-theng5. hoan5-su7 tioh8 i3-chi3 ai3 kian-teng7, chiah boe7 hou7 lang5 lai5 phoe-pheng5, koe3 tioh8 che kong-eng5 jin5-seng."
        ]
      ],
      "篇名": "人生"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "可愛的春天來到啊！予人帶來心輕鬆。予逐家心情齊振動，為前途來做工。炎熱的夏天來到啊！予人帶來著熱情，予逐家加添著信心，為將來尋光明。",
          "kho2-ai3 e5 chhun-thinn lai5 kau3 ah! hou7 lang5 toa3 lai5 sim khin-sang. hou7 tak8-ke sim-cheng5 che5 tin2-tang7, ui7 chian5-tou5 lai5 choe3-kang. iam7-jiat8 e5 ha7-thinn lai5 kau3 ah! hou7 lang5 toa3 lai5 tioh8 jiat8-cheng5, hou7 tak8-ke ke-thinn tioh8 sin3-sim, ui7 chiong-lai5 chhoe7 kong-beng5."
        ],
        [
          "清涼的夏天來到啊！予人帶來心平靜。予逐家冷靜來分明，為自己為家庭。寒冷的冬天來到啊！予人著來心堅強，予逐家充滿新希望。黎明的鐘聲響，予逐家充滿新希望，黎明的鐘聲響。",
          "chheng-liang5 e5 ha7-thinn lai5 kau3 ah! hou7 lang5 toa3 lai5 sim peng5-cheng7. hou7 tak8-ke leng2-cheng7 lai5 hun-beng5, ui7 chu7-ki2 ui7 ka-teng5. han5-leng2 e5 tang-thinn lai5 kau3 ah! hou7 lang5 tioh8 lai5 sim kian-kiong5, hou7 tak8-ke chhiong-moa2 sin hi-bong7. le5-beng5 e5 cheng-siann hiunn2, hou7 tak8-ke chhiong-moa2 sin hi-bong7, le5-beng5 e5 cheng-siann hiunn2."
        ]
      ],
      "篇名": "人生四季謠"
    },
    {
      "作者": "李子恆",
      "出版年": "0",
      "文類": "流行歌",
      "書寫系統": "漢字",
      "段": [
        [
          "別人的音樂自由佮輕鬆，每日唱著快樂的歌聲。阮的卡拉唱來唱去，總是唱袂開憂愁的心情。今夜猶原無人來做伴，心情親像空虛的卡拉，空虛的卡拉等待好歌聲。",
          "pat8-lang5 e5 im-gak8 chu7-iu5 kah khin-sang, mui2-jit8 chhiunn3 tioh8 khoai3-lok8 e5 koa-siann. goan2 e5 khah8-la chhiunn3 lai5 chhiunn3 khi3, chong2-si7 chhiunn3 be7 khui iu-chhiu5 e5 sim-cheng5. kim-ia7 iu5-oan5 bo5 lang5 lai5 cho3-phoann7, sim-cheng5 chhin-chhiunn7 khang-hi e5 khah8-la, khang-hi e5 khah8-la tan2-thai7 ho2 koa-siann."
        ],
        [
          "唱出阮的真情，唱出阮的心聲。啊！卡拉ok，卡拉ok悲傷快樂唱做伙，人生如戲，性命如歌，自己唱予自己聽。",
          "chhiunn3 chhut goan2 e5 chin-cheng5, chhiunn3 chhut goan2 e5 sim-siann. ah! khah8-la-ok, khah8-la-ok pi-siong khoai3-lok8 chhiunn3 cho3-hoe2, jin5-seng ji5 hi3, sinn3-mia7 ji5 koa, chu7-ki2 chhiang3 hou7 chu7-ki2 thiann."
        ],
        [
          "卡拉ok，卡拉ok悲傷快樂唱做伙毋驚孤單，毋驚無人來做伴，自己唱予自己聽。",
          "khah8-la-ok, khah8-la-ok pi-siong khoai3-lok8 chhiunn3 cho3-hoe2 m7 kiann kou-toann, m7 kiann bo5 lang5 lai5 cho3-phoann7, chu7-ki2 chhiang3 hou7 chu7-ki2 thiann."
        ]
      ],
      "篇名": "人生卡拉OK"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "做人著愛存後步，天無絕人的生路。別人若有啥困苦，應該互相來幫助。人生難免風佮雨，人生難免風佮雨，愛注意著咱的骹步。才袂一生來耽誤，忍著一切的苦楚，一步一步向著光明路。",
          "cho3-lang5 tioh8 ai3 chhun5 au7-pou7, thinn bo5 choat8 lang5 e5 senn-lou7. pat8-lang5 na7 u7 siann2 khun3-khou2, eng-kai hou7-siong lai5 pang-chou7. jin5-seng lan5-bian2 hong kah hou7, jin5-seng lan5-bian2 hong kah hou7, ai3 chu3-i3 tioh8 lan2 e5 kha-pou7. chiah boe7 it-seng lai5 tam-gou7, lun2 tioh8 it-chhe3 e5 khou2-chhou2, chit8 pou7 chit8 pou7 ng3 tioh8 kong-beng5 lou7."
        ],
        [
          "做人著愛存後步，天無絕人的生路。別人若有啥困苦，應該互相來幫助。人生難免風佮雨，人生難免風佮雨，愛注意著咱的骹步。才袂一生來耽誤，忍著一切的苦楚，一步一步向著光明路。",
          "cho3-lang5 tioh8 ai3 chhun5 au7-pou7, thinn bo5 choat8 lang5 e5 senn-lou7. pat8-lang5 na7 u7 siann2 khun3-khou2, eng-kai hou7-siong lai5 pang-chou7. jin5-seng lan5-bian2 hong kah hou7, jin5-seng lan5-bian2 hong kah hou7, ai3 chu3-i3 tioh8 lan2 e5 kha-pou7. chiah boe7 it-seng lai5 tam-gou7, lun2 tioh8 it-chhe3 e5 khou2-chhou2, chit8 pou7 chit8 pou7 ng3 tioh8 kong-beng5 lou7."
        ],
        [
          "人生難免風佮雨，人生難免風佮雨，愛注意著咱的骹步。才袂一生來耽誤，忍著一切的苦楚，一步一步向著光明路。",
          "jin5-seng lan5-bian2 hong kah hou7, jin5-seng lan5-bian2 hong kah hou7, ai3 chu3-i3 tioh8 lan2 e5 kha-pou7. chiah boe7 it-seng lai5 tam-gou7, lun2 tioh8 it-chhe3 e5 khou2-chhou2, chit8 pou7 chit8 pou7 ng3 tioh8 kong-beng5 lou7."
        ]
      ],
      "篇名": "人生第一步"
    },
    {
      "作者": "吳旭文",
      "出版年": "0",
      "文類": "流行歌",
      "書寫系統": "漢字",
      "段": [
        [
          "經過一山又一山，翻過一嶺又一嶺，一世人阮無怨嘆，心甘情願跟伊行。這裡世間偌迷人，這裡天地有偌大，阮已經來看破，這世人有偌濟福氣，命運已經有註定。",
          "keng-ke3 chit8 soann iu7 chit8 soann, hoan-koe3 chit8 nia2 iu7 chit8 nia2, chit8-si3-lang5 goan2 bo5 oan3-than3, sim-kam cheng5-goan7 toe3 i kiann5. chit-leh se3-kan loa7 be5-lang5, chit-leh thinn-te7 u7 joa7 toa7, goan2 i2-keng lai5 khoann3-phoa3, chit-si3-lang5 u7 loa7 che7 hok-khi3, mia7-un7 i2-keng u7 chu3-tiann7."
        ],
        [
          "聽人講人底做有天佇底看，咱著愛認真拍拚，留予後代人探聽。聽人講人生就親像底搬電影，有時歡喜有時心痛疼。咱著共伊穿予媠媠，手牽著手來認真扮。",
          "thiann lang5 kong2 lang5 teh cho3 u7 thinn ti7 teh khoann3, lan2 tioh8 ai3 jin7-chin phah-piann3, lau5 hou7 au7-tai7-lang5 tham3-thiann. thiann lang5 kong2 jin5-seng chiu7 chhin-chhiunn7 teh poann tian7-iann2, u7-si5 hoann-hi2 u7-si5 sim thiann3-thang3. lan2 tioh8 ka7 i chheng7 hou7 sui2-sui2, chhiu2 khan tioh8 chhiu2 lai5 jin7-chin poann."
        ],
        [
          "經過一山又一山，翻過一嶺又一嶺，一世人阮無怨嘆，心甘情願跟伊行。這裡世間偌迷人，這裡天地有偌大，阮已經來看破，這世人有偌濟福氣，命運已經有註定。",
          "keng-ke3 chit8 soann iu7 chit8 soann, hoan-koe3 chit8 nia2 iu7 chit8 nia2, chit8-si3-lang5 goan2 bo5 oan3-than3, sim-kam cheng5-goan7 toe3 i kiann5. chit-leh se3-kan loa7 be5-lang5, chit-leh thinn-te7 u7 joa7 toa7, goan2 i2-keng lai5 khoann3-phoa3, chit-si3-lang5 u7 loa7 che7 hok-khi3, mia7-un7 i2-keng u7 chu3-tiann7."
        ],
        [
          "聽人講人底做有天佇底看，咱著愛認真拍拚，留予後代人探聽。聽人講人生就親像底搬電影，有時歡喜有時心痛疼。咱著共伊穿予媠媠，手牽著手來認真扮。",
          "thiann lang5 kong2 lang5 teh cho3 u7 thinn ti7 teh khoann3, lan2 tioh8 ai3 jin7-chin phah-piann3, lau5 hou7 au7-tai7-lang5 tham3-thiann. thiann lang5 kong2 jin5-seng chiu7 chhin-chhiunn7 teh poann tian7-iann2, u7-si5 hoann-hi2 u7-si5 sim thiann3-thang3. lan2 tioh8 ka7 i chheng7 hou7 sui2-sui2, chhiu2 khan tioh8 chhiu2 lai5 jin7-chin poann."
        ]
      ],
      "篇名": "人生親像搬電影"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "規暝來落大雨，害我沃甲澹糊糊，連天氣也來做對，心肝真艱苦。雖然我袂曉啉酒，茶也可以解憂愁，人既然常不如意，不如隨意就好，有時來慼心，有時閣相夢，好朋友啊感謝你安慰，相信戇人有戇福，等久就有。",
          "kui-me5 lai5 loh8 toa7-hou7, hai7 goa2 ak kah tam5-kou5-kou5, lian5 thinn-khi3 ia7 lai5 cho3-tui3, sim-koann chin kan-khou2. sui-jian5 goa2 be7-hiau2 lim-chiu2, te5 ia7 kho2-i2 kai2 iu-chhiu5, lang5 ki3-jian5 siong5 put-ju5-i3, put-ju5 sui5-i3 to7 ho2, u7-si5 lai5 chheh-sim, u7-si5 koh sio bang7, ho2-peng5-iu2 ah kam2-sia7 li2 an-ui3, siong-sin3 gong7-lang5 u7 gong7-hok, tan2 ku2 chiu7 u7."
        ],
        [
          "阮嘛有悲傷，阮嘛會煩惱，只是表面上咱攏需要笑，生活可比底流浪，行久就知路，相招來去散步行車路，爬山啉茶罔七桃，春花較媠毋是定定紅，秋風若起嘛愛落塗。",
          "goan2 ma7 u7 pi-siong, goan2 ma7 e7 hoan5-lo2, chi2-si7 piau2-bin7-siong7 lan2 long2 su-iau3 chhio3, seng-oah8 kho2-pi2 teh liu5-long7, kiann5 ku2 chiu7 chai lou7, sio-chio lai5-khi3 san3-pou7 kiann5 chhia-lou7, peh-soann lim-te5 bong2 thit-tho5, chhun hoe khah sui2 m7 si7 tiann7-tiann7 hong5, chhiu hong na7 khi2 ma7 ai3 loh8 thou5."
        ],
        [
          "這陣難得閒閒免煩惱，咱來唸歌罔寫譜，目睭擠擠圖佮人感動，快樂人生隨意就好。",
          "chit-chun7 lan5-tit eng5-eng5 bian2 hoan5-lo2, lan2 lai5 liam7-koa bong2 sia2-phou2, bak8-chiu chinn-chinn tou5 kah lang5 kam2-tong7, khoai3-lok8 jin5-seng sui5-i3 to7 ho2."
        ]
      ],
      "篇名": "人生隨意就好"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "人在江湖身不由己，可比無厝彼粒星。我的心裡有酸苦的滋味，沉重的聲音訴哀悲。啊！毋是我毋是我愛酒味。有啥人來安慰？只有是熱情的那卡西，陪伴我唸歌詩。希望將伊放袂記，這首戀歌送去予伊，大聲來將伊唱出浪子的心聲淚。",
          "jin5 chai7 kang-ou5 sin-put-iu5-ki2, kho2-pi2 bo5 chhu3 hit liap8 chhinn. goa2 e5 sim--nih8 u7 soan-khou2 e5 chu-bi7, tim5-tang7 e5 siann-im sou3 ai-pi. ah! m7 si7 goa2 m7 si7 goa2 ai3 chiu2-bi7. u7 siann2-lang5 lai5 an-ui3? chi2-u7 si7 jiat8-cheng5 e5 na2-kha2-si, poe5-phoann7 goa2 liam7 koa-si. hi-bong7 chiong i pang3-be7-ki3, chit siu2 loan5-koa sang3 khi3 hou7--i, toa7-siann lai5 chiong i chhiunn3 chhut long7-chu2 e5 sim-siann-lui7."
        ],
        [
          "人在江湖身不由己，可比無厝彼粒星。我的心裡有酸苦的滋味，沉重的聲音訴哀悲。啊！毋是我毋是我愛酒味。有啥人來安慰？只有是熱情的那卡西，陪伴我唸歌詩。希望將伊放袂記，這首戀歌送去予伊，大聲來將伊唱出浪子的心聲淚。",
          "jin5 chai7 kang-ou5 sin-put-iu5-ki2, kho2-pi2 bo5 chhu3 hit liap8 chhinn. goa2 e5 sim--nih8 u7 soan-khou2 e5 chu-bi7, tim5-tang7 e5 siann-im sou3 ai-pi. ah! m7 si7 goa2 m7 si7 goa2 ai3 chiu2-bi7. u7 siann2-lang5 lai5 an-ui3? chi2-u7 si7 jiat8-cheng5 e5 na2-kha2-si, poe5-phoann7 goa2 liam7 koa-si. hi-bong7 chiong i pang3-be7-ki3, chit siu2 loan5-koa sang3 khi3 hou7--i, toa7-siann lai5 chiong i chhiunn3 chhut long7-chu2 e5 sim-siann-lui7."
        ],
        [
          "啊！毋是我毋是我愛酒味。有啥人來安慰？只有是熱情的那卡西，陪伴我唸歌詩。希望將伊放袂記，這首戀歌送去予伊，大聲來將伊唱出浪子的心聲淚。",
          "ah! m7 si7 goa2 m7 si7 goa2 ai3 chiu2-bi7. u7 siann2-lang5 lai5 an-ui3? chi2-u7 si7 jiat8-cheng5 e5 na2-kha2-si, poe5-phoann7 goa2 liam7 koa-si. hi-bong7 chiong i pang3-be7-ki3, chit siu2 loan5-koa sang3 khi3 hou7--i, toa7-siann lai5 chiong i chhiunn3 chhut long7-chu2 e5 sim-siann-lui7."
        ]
      ],
      "篇名": "人在江湖"
    },
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "莫囉唆，我也毋是刁故意，我無錢，實在有影足該死。免懷疑，我是世界第一皮，天下大亂，無我的代誌。莫罵我，我自細漢毋識字（就帶病），看著錢，若是無開我會死。",
          "mai3 lo-so, goa2 ia7 m7 si7 thiau-kou3-i3, goa2 bo5 chinn5, sit8-chai7 u7-iann2 chiok kai-si2. bian2 hoai5-gi5, goa2 si7 se3-kai3 te7-it phi5, thian-ha7 tai7-loan7, bo5 goa2 e5 tai7-chi3. mai3 ma7 goa2, goa2 chu7 se3-han3 m7 bat-ji7 (chiu7 toa3-pinn7) ,khoann3 tioh8 chinn5, na7 si7 bo5 khui goa2 oe7 si2."
        ],
        [
          "欠人錢，才有活落的勇氣，若無活就無意義。（有錢）等後出世我會還你。（無錢）無論欲拍欲蹔欲刣嘛無錢。（錢錢）敢真正贏過人情味。",
          "khiam3 lang5 chinn5, chiah u7 oah8--loh8 e5 iong2-khi3, na7 bo5 oah8 to7 bo5 i3-gi7.  (u7-chinn5) tan2 au7-chhut-si3 goa2 e7 heng5--li2. (bo5 chinn5) bo5-lun7 beh phah beh cham3 beh thai5 ma7 bo5 chinn5.  (chinn5 chinn5) kam2 chin-chiann3 iann5 ke3 jin5-cheng5-bi7."
        ],
        [
          "人肉鹹鹹，欲愛隨在你。人肉鹹鹹，捎來還數敢有值錢，哺無幾下，啉無幾喙。啊！人肉鹹鹹，若需要你就緊來排隊，若是無愛就緊轉去。",
          "lang5-bah kiam5-kiam5, beh ai3 sui5-chai7 li2. lang5-bah kiam5-kiam5, sa lai5 heng5-siau3 kam2 u7 tat8-chinn5, pou7 bo5 kui2 e7, lim bo5 kui2 chhui3. ah! lang5 bah kiam5-kiam5, na7 su-iau3 li2 chiu7 kin2 lai5 pai5-tui7, na7 si7 bo5-ai3 chiu7 kin2 tng2--khi3."
        ],
        [
          "人肉鹹鹹，捎來包餡若像麻薯，有誰欲挃，攏包包去。啊！人肉鹹鹹，因為我是世界上皮，若是有驚，你著借我錢。",
          "lang5-bah kiam5-kiam5, sa lai5 pau ann7 na2-chhiunn7 moa5-chi5, u7 siang2 beh tih8, long2 pau-pau--khi3. ah! lang5-bah kiam5-kiam5, in-ui7 goa2 si7 se3-kai3 siong7 phi5, na7 si7 u7 kiann, li2 tioh8 chioh goa2 chinn5."
        ]
      ],
      "篇名": "人肉鹹鹹"
    }
  ]
}
