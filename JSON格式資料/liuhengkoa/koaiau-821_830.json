{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮對你純情的愛，你也毋是全毋知。自彼日你離開去，為何無轉來。想起來想起來，你也真正不應該，放著阮日來連暝一直底等待。啊！到底你到底你是想欲對阮怎安排。",
          "gun2 tui3 li2 sun5-cheng5 e5 ai3, li2 ia7 m7 si7 choan5 m7 chai. chu7 hit jit8 li2 li7-khui khi3, ui7-ho5 bo5 tng2--lai5. siunn7--khi2-lai5 siunn7--khi2-lai5, li2 ia7 chin-chiann3 put-eng-kai, pang3 tioh8 goan2 jit8 lai5 lian5 mi5 it-tit8 teh tan2-thai7. ah! tau3-te2 li2 tau3-te2 li2 si7 siunn7 beh tui3 gun2 choann2 an-pai5."
        ],
        [
          "阮對你純情的愛，你敢無來想看覛。孤單寂寞過日子，啥人會忍耐。希望你希望你，永遠予阮有信賴，毋信你忍心叫阮為愛心悲哀。啊！只有你只有你是會當體貼阮心內。",
          "gun2 tui3 li2 sun5-cheng5 e5 ai3, li2 kam2 bo5 lai5 siunn7 khoann3 mai7. kou-toann chek8-bok8 koe3 jit8-chi2, siann2-lang5 e7 jim2-nai7. hi-bong7 li2 hi-bong7 li2, eng2-oan2 hou7 goan2 u7 sin3-lai7, m7 sin3 li2 jim2-sim kio3 gun2 ui7 ai3 sim pi-ai. ah! chi2-u7 li2 chi2-u7 li2 si7 e7 tang3 the2-thiap gun2 sim-lai7."
        ],
        [
          "阮對你純情的愛，你也毋是全毋知。自彼日你離開去，為何無轉來。想起來想起來，你也真正不應該，放著阮日來連暝一直底等待。啊！到底你到底你是想欲對阮怎安排。",
          "gun2 tui3 li2 sun5-cheng5 e5 ai3, li2 ia7 m7 si7 choan5 m7 chai. chu7 hit jit8 li2 li7-khui khi3, ui7-ho5 bo5 tng2--lai5. siunn7--khi2-lai5 siunn7--khi2-lai5, li2 ia7 chin-chiann3 put-eng-kai, pang3 tioh8 goan2 jit8 lai5 lian5 mi5 it-tit8 teh tan2-thai7. ah! tau3-te2 li2 tau3-te2 li2 si7 siunn7 beh tui3 gun2 choann2 an-pai5."
        ]
      ],
      "篇名": "純情的愛"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮那會即歹命，每日行酒家，無論是舞廳宵夜半暝也著行。這時陣為你一人，依舊為你情茫茫，這敢是姑不三終純情的阿狗兄。",
          "goan2 na2 e7 chiah phainn2-mia7, mui2-jit8 kiann5 chiu2-ka, bo5-lun7 si7 bu2-thiann siau-ia7 poann3-mi5 ia7 tioh8 kiann5. chit si5-chun7 ui7 li2 chit8 lang5, i-kiu7 ui7 li2 cheng5 bang5-bang5, chit kam2 si7 kou-put-sann-chiong sun5-cheng5 e5 a-kau2-hiann."
        ],
        [
          "手捀著酸苦酒，想欲解憂愁，無論是酒家酒店每日戇戇踅。這時陣為你一人，害阮每日醉茫茫，這敢是三聲無奈純情的阿狗兄。",
          "chhiu2 phang5 tioh8 sng-khou2-chiu2, siunn7 beh kai2 iu-chhiu5, bo5-lun7 si7 chiu2-ka chiu2-tiam3 mui2-jit8 gong7-gong7 seh8. chit si5-chun7 ui7 li2 chit8 lang5, hai7 goan2 mui2-jit8 chui3-bang5-bang5, chit kam2 si7 sann siann bo5-nai7 sun5-cheng5 e5 a-kau2-hiann."
        ],
        [
          "手牽著心愛的，對你表真情，為著你甘願歹命透早半暝行。這時陣為你一人，害阮為你心茫茫，啥人會了解阮是純情的阿狗兄。",
          "chhiu2 khan tioh8 sim-ai3--e5, tui3 li2 piau2 chin-cheng5, ui7 tioh8 li2 kam-goan7 phainn2-mia7 thau3-cha2 poann3-mi5 kiann5. chit si5-chun7 ui7 li2 chit8 lang5, hai7 goan2 ui7 li2 sim bang5-bang5, siann2-lang5 e7 liau2-kai2 goan2 si7 sun5-cheng5 e5 a-kau2-hiann."
        ]
      ],
      "篇名": "純情阿狗兄"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "送你到火車頭，斡頭就做你走，親像斷線風吹，雙人放手就來自由飛。阮猶有幾句話，想欲對你解說，看是藏佇心肝底較實在。阮猶有逐工等，只驚等來的是絕望，想來想去袂當辜負著青春夢青春夢。咱兩人相欠債，你欠阮有較濟，規氣看破來扯扯較實在。",
          "sang3 li2 kau3 hoe2-chhia-thau5, oat8-thau5 chiu7 choe3 li2 chau2, chhin-chhiunn7 tng7-soann3 hong-chhoe, siang-lang5 pang3 chhiu2 chiu7 lai5 chu7-iu5 poe. goan2 iau2 u7 kui2 ku3 oe7, siunn7 beh tui3 li2 kai2-soeh, khoann3 si7 chhang3 ti7 sim-koann-toe2 khah sit8-chai7. goan2 iau2 u7 tak8-kang tan2, chi2 kiann tan2--lai5-e5 si7 choat8-bang7, siunn7 lai5 siunn7 khi3 boe7-tang3 kou-hu7 tioh8 chheng-chhun-bang7 chheng-chhun-bang7. lan2 nng7 lang5 sio khiam3-che3, li2 khiam3 goan2 u7 khah che7, kui-khi3 khoann3-phoa3 lai5 chheh-chheh khah sit8-chai7."
        ],
        [
          "送你到火車頭，斡頭阮欲來走，親像斷線風吹，雙人放手就來自由飛。毋是阮毋肯等，時代已經無仝，查某人嘛有自己的想法，甘願是毋曾等，較贏等來是一場空，想來想去仝款辜負著青春夢青春夢。唱歌來解憂愁，歌聲是真溫柔，查某人嘛有自己的願望。",
          "sang3 li2 kau3 hoe2-chhia-thau5, oat8-thau5 goan2 boeh lai5 chau2, chhin-chhiunn7 tng7-soann3 hong-chhoe, siang-lang5 pang3 chhiu2 chiu7 lai5 chu7-iu5 poe. m7 si7 goan2 m7 kheng2 tan2, si5-tai7 i2-keng bo5 kang5, cha-bou2-lang5 ma7 u7 chu7-ki2 e5 siunn7-hoat, kam-goan7 si7 m7 bat tan2, khah iann5 tan2 lai5 si7 chit8 tiunn5 khang, siunn7 lai5 siunn7 khi3 kang5-khoan2 kou-hu7 tioh8 chheng-chhun-bang7 chheng-chhun-bang7. chhiunn3-koa lai5 kai2 iu-chhiu5, koa-siann si7 chin un-jiu5, cha-bou2-lang5 ma7 u7 chu7-ki2 e5 goan7-bang7."
        ],
        [
          "阮也有逐工等，只驚等來的是絕望，想來想去袂當辜負著青春夢青春夢。毋是阮毋肯等，時代已經不同，查某人嘛有自己的願望，查某人嘛有自己的願望。",
          "goan2 ia7 u7 tak8-kang tan2, chi2 kiann tan2 lai5 e5 si7 choat8-bang7, siunn7 lai5 siunn7 khi3 boe7-tang3 kou-hu7 tioh8 chheng-chhun-bang7 chheng-chhun-bang7. m7 si7 goan2 m7 kheng2 tan2, si5-tai7 i2-keng bo5 kang5, cha-bou2-lang5 ma7 u7 chu7-ki2 e5 goan7-bang7, cha-bou2-lang5 ma7 u7 chu7-ki2 e5 goan7-bang7."
        ]
      ],
      "篇名": "純情青春夢"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "無論是環境啥款，無論是經過幾落冬，對你的真情毋願放，每日為你底思戀。我一生最愛你一人，無論是天邊抑海角，對你的情對你的愛，永遠我也毋願放。",
          "bo5-lun7 si7 khoan5-keng2 siann2 khoan2, bo5-lun7 si7 keng-ke3 kui2-loh8 tang, tui3 li2 e5 chin-cheng5 m7 goan7 pang3, mui2-jit8 ui7 li2 teh su-loan5. goa2 it-seng choe3 ai3 li2 chit8 lang5, bo5-lun7 si7 thinn-pinn a2 hai2-kak, tui3 li2 e5 cheng5 tui3 li2 e5 ai3, eng2-oan2 goa2 ia7 m7 goan7 pang3."
        ],
        [
          "無論是環境啥款，無論是經過幾落冬，對你的真情毋願放，每日為你底思戀。我一生最愛你一人，無論是天邊抑海角，對你的情對你的愛，永遠我也毋願放。",
          "bo5-lun7 si7 khoan5-keng2 siann2 khoan2, bo5-lun7 si7 keng-ke3 kui2-loh8 tang, tui3 li2 e5 chin-cheng5 m7 goan7 pang3, mui2-jit8 ui7 li2 teh su-loan5. goa2 it-seng choe3 ai3 li2 chit8 lang5, bo5-lun7 si7 thinn-pinn a2 hai2-kak, tui3 li2 e5 cheng5 tui3 li2 e5 ai3, eng2-oan2 goa2 ia7 m7 goan7 pang3."
        ],
        [
          "我一生最愛你一人，無論是天邊抑海角，對你的情對你的愛，永遠我也毋願放。",
          "goa2 it-seng choe3 ai3 li2 chit8 lang5, bo5-lun7 si7 thinn-pinn a2 hai2-kak, tui3 li2 e5 cheng5 tui3 li2 e5 ai3, eng2-oan2 goa2 ia7 m7 goan7 pang3."
        ]
      ],
      "篇名": "純情夢"
    },
    {
      "作者": "鄭進一/陳維祥",
      "出版年": "0",
      "文類": "流行歌",
      "書寫系統": "漢字",
      "段": [
        [
          "海水會凋石頭會爛，咱當天有咒誓，你無嫁我無娶，咱愛情無變卦。可比紅毛塗去抄著沙，黏甲赫爾倚。可比胭脂馬拄著關老爺，安排甲赫爾仔峇。",
          "hai2-chui2 e7 ta chioh8-thau5 e7 noa7, lan2 tang thinn u7 chiu3-choa7, li2 bo5 ke3 goa2 bo5 chhoa7, lan2 ai3-cheng5 bo5 pian3-koa3. kho2-pi2 ang5-mng5-thou5 khi3 chhiau tioh8 soa, liam5 kah hiah-nih oa2. kho2-pi2 ian-chi-be2 tu2 tioh8 Koan lo2-ia5, an-pai5 kah hiah8-nih-a2 ba7."
        ],
        [
          "你講你是門我是閂，我是出世欲來予你做伴。我講你是我的心肝，無人會當共咱拆散。",
          "li2 kong2 li2 si7 mng5 goa2 si7 chhoann3, goa2 si7 chhut-si3 beh lai5 hou7 li2 cho3 phoann7. goa2 kong2 li2 si7 goa2 e5 sim-koann, bo5 lang5 e7 tang3 ka7 lan2 thiah-soann3."
        ],
        [
          "海水會凋石頭會爛，咱當天有咒誓，你無嫁我無娶，咱愛情無變卦。可比紅毛塗去抄著沙，黏甲赫爾倚。可比胭脂馬拄著關老爺，安排甲赫爾仔峇。",
          "hai2-chui2 e7 ta chioh8-thau5 e7 noa7, lan2 tang thinn u7 chiu3-choa7, li2 bo5 ke3 goa2 bo5 chhoa7, lan2 ai3-cheng5 bo5 pian3-koa3. kho2-pi2 ang5-mng5-thou5 khi3 chhiau tioh8 soa, liam5 kah hiah-nih oa2. kho2-pi2 ian-chi-be2 tu2 tioh8 Koan lo2-ia5, an-pai5 kah hiah8-nih-a2 ba7."
        ],
        [
          "你講你是門我是閂，我是出世欲來予你做伴。我講你是我的心肝，無人會當共咱拆散。",
          "li2 kong2 li2 si7 mng5 goa2 si7 chhoann3, goa2 si7 chhut-si3 beh lai5 hou7 li2 cho3 phoann7. goa2 kong2 li2 si7 goa2 e5 sim-koann, bo5 lang5 e7 tang3 ka7 lan2 thiah-soann3."
        ],
        [
          "可比紅毛塗去抄著沙，黏甲赫爾倚。可比胭脂馬拄著關老爺，安排甲赫爾仔峇。你講你是門我是閂，我是出世欲來予你做伴。我講你是我的心肝，無人會當共咱拆散。",
          "kho2-pi2 ang5-mng5-thou5 khi3 chhiau tioh8 soa, liam5 kah hiah-nih oa2. kho2-pi2 ian-chi-be2 tu2 tioh8 Koan lo2-ia5, an-pai5 kah hiah8-nih-a2 ba7. li2 kong2 li2 si7 mng5 goa2 si7 chhoann3, goa2 si7 chhut-si3 beh lai5 hou7 li2 cho3 phoann7. goa2 kong2 li2 si7 goa2 e5 sim-koann, bo5 lang5 e7 tang3 ka7 lan2 thiah-soann3."
        ]
      ],
      "篇名": "胭脂馬拄著關老爺"
    },
    {
      "作者": "謝玉娟",
      "出版年": "0",
      "文類": "流行歌",
      "書寫系統": "漢字",
      "段": [
        [
          "無意中登著你，雄雄毋敢來相認。往事茫茫渺渺的像流水，難忘過去的情意，腳步煞愈踏愈緊，毋敢斡頭叫你的名字。",
          "bo5-i3-tiong tng7 tioh8 li2, hiong5-hiong5 m7 kann2 lai5 siong-jin7. ong2-su7 bong5-bong5-biau2-biau2 e5 chhiunn7 lau5-chui2, lan5-bong5 koe3-khi3 e5 cheng5-i3, kha-pou7 soah lu2 tah8 lu2 kin2, m7 kam2 oat8-thau5 kio3 li2 e5 mia5-ji7."
        ],
        [
          "霜冷風吹過來，癡情苦戀的無奈，辜負一叢有情意的花蕊，無講一句就離開，想來全然無滋味，我無值得你這款的對待。",
          "sng-leng2-hong chhoe--koe3-lai5, chhi-cheng5 khou2-loan5 e5 bo5-nai7, kou-hu7 chit8 chang5 u7 cheng5-i3 e5 hoe-lui2, bo5 kang2 chit8 ku3 chiu7 li7-khui, siunn7--lai5 choan5-jian5 bo5 chu-bi7, goa2 bo5 tat8-tit li2 chit khoan2 e5 tui3-thai7."
        ],
        [
          "情夢茫茫到深更，醒來看無佇身邊，窗外小雨也替你哭規暝。情夢茫茫到深更，醒來一切是過去，想看覛愛我有啥意義。",
          "cheng5-bang7 bang5-bang5 kau3 chhim-kinn, chhinn2--lai5 khoann3 bo5 ti7 sin-pinn, thang-goa7 sio2-hou7 ia7 thoe3 li2 khau3 kui-me5. cheng5-bang7 bang5-bang5 kau3 chhim-kinn, chhinn2--lai5 it-chhe3 si7 koe3-khi3, siunn7 khoann3 mai7 ai3 goa2 u7 siann2 i3-gi7."
        ],
        [
          "霜冷風吹過來，癡情苦戀的無奈，辜負一叢有情意的花蕊，無講一句就離開，想來全然無滋味，我無值得你這款的對待。",
          "sng-leng2-hong chhoe--koe3-lai5, chhi-cheng5 khou2-loan5 e5 bo5-nai7, kou-hu7 chit8 chang5 u7 cheng5-i3 e5 hoe-lui2, bo5 kang2 chit8 ku3 chiu7 li7-khui, siunn7--lai5 choan5-jian5 bo5 chu-bi7, goa2 bo5 tat8-tit li2 chit khoan2 e5 tui3-thai7."
        ],
        [
          "情夢茫茫到深更，醒來看無佇身邊，窗外小雨也替你哭規暝。情夢茫茫到深更，醒來一切是過去，想看覛愛我有啥意義。",
          "cheng5-bang7 bang5-bang5 kau3 chhim-kinn, chhinn2--lai5 khoann3 bo5 ti7 sin-pinn, thang-goa7 sio2-hou7 ia7 thoe3 li2 khau3 kui-me5. cheng5-bang7 bang5-bang5 kau3 chhim-kinn, chhinn2--lai5 it-chhe3 si7 koe3-khi3, siunn7 khoann3 mai7 ai3 goa2 u7 siann2 i3-gi7."
        ],
        [
          "情夢茫茫到深更，醒來看無佇身邊，窗外小雨也替你哭規暝。情夢茫茫到深更，醒來一切是過去，想看覛愛我有啥意義。",
          "cheng5-bang7 bang5-bang5 kau3 chhim-kinn, chhinn2--lai5 khoann3 bo5 ti7 sin-pinn, thang-goa7 sio2-hou7 ia7 thoe3 li2 khau3 kui-me5. cheng5-bang7 bang5-bang5 kau3 chhim-kinn, chhinn2--lai5 it-chhe3 si7 koe3-khi3, siunn7 khoann3 mai7 ai3 goa2 u7 siann2 i3-gi7."
        ]
      ],
      "篇名": "茫茫到深更"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "春天高樓賞月圓，百花滿山開，做陣啉酒青春時，形影結相隨。南風微微對面吹，風雨催好花，想起昔日的代誌，愈想心愈悲。",
          "chhun-thinn ko-lau5 siunn2 goeh8-inn5, pah-hoe moa2 soann khui, choe3-tin7 lim chiu2 chheng-chhun-si5, heng5-iann2 kiat sio-sui5. lam5-hong bi5-bi5 tui3-bin7 chhe, hong-hou7 chhui ho2 hoe, siunn7-khi2 sek-jit8 e5 tai7-chi3, lu2 siunn7 sim lu2 pi."
        ],
        [
          "孤單秋天照營裡，霜色茫茫，看見雁鳥成雙對，飛來又飛去，雖知離開千里遠，毋敢來袂記。懷念當初的代誌，哀怨目屎滴。",
          "kou-toann chhiu-thinn chiau3 iann5--nih8, sng-sek bang5-bang5, khoann3-kinn3 gan7-chiau2 seng5 siang-tui3, poe lai5 iu7 poe khi3, sui chai li7-khui chhian li2 hng7, m7 kann2 lai5 be7 ki3. hoai5-liam7 tong-chhou e5 tai7-chi3, ai-oan3 bak8-sai2 tih."
        ],
        [
          "荒城明月照入窗，思念你一人。月色無便即爾光，思情心頭痠，空思夢想規暝恨。面肉帶青黃，吐出大悸對松枝，吟出斷腸詩。",
          "hong-siann5 beng5-goat8 chiau3 jip8 thang, su-liam7 li2 chit8 lang5. goeh8-sek bo5 pian7 chiah-nih kng, su cheng5 sim-thau5 sng, khang-su-bang7-siunn7 kui-me5 hun7. bin7 bah te3 chhinn-ng5, thou2 chhut toa7 khui3 tui3 chheng5-ki, gim5 chhut toan7-tiong5-si."
        ]
      ],
      "篇名": "荒城之月"
    },
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "恁老母咧，我有影衰甲去予椅仔夾著，明明毋是事實，那會亂放消息，我也毋知是啥物原因，敢講我正經是衰尾道人？唉－。",
          "lin2 lau7-bu2--leh, goa2 u7-iann2 soe kah khi3 hou7 i2-a2 kiap tioh8, beng5-beng5 m7 si7 su7-sit8, na2 e7 loan7 pang3 siau-sit, goa2 ia7 m7 chai si7 siann2-mih8 goan5-in, kam2 kong2 goa2 cheng3-keng si7 soe-boe2-to7-jin5? e2－."
        ],
        [
          "恁老母咧，若是我做的，我一定會承認，但是三兩人欲叫我揹百外斤，拜託咧，敢講人生做歹看面，就註定愛做衰尾道人。唉－。",
          "lin2 lau7-bu2--leh, na7 si7 goa2 cho3--e5, goa2 it-teng7 e7 seng5-jin7, tan7-si7 sann nng7 lang5 beh kio3 goa2 phainn7 pah-goa7 kin, pai3-thok--leh, kam2 kong2 jin5-seng cho3 phainn2-khoann3-bin7, chiu7 chu3-tiann7 ai3 choe3 soe-boe2-to7-jin5. e2－."
        ],
        [
          "我只不過是墜落風塵，一隻貪甜的胡蠅，好啦，你罵我小人我也承認，但是，但是歹囡仔無一定是奸臣，為何偏偏選我做衰尾道人呢？",
          "goa2 chi2 put-ko3 si7 tui7-loh8 hong-tin5, chit8 chiah tham-tinn e5 hou5-sin5, ho2--lah, li2 ma7 goa2 siau2-jin5 goa2 ia7 seng5-jin7, tan7-si7, tan7-si7 phainn2 gin2-a2 bo5 it-teng7 si7 kan-sin5, ui7-ho5 phian-phian soan2 goa2 choe3 soe-boe2-to7-jin5 nih?"
        ],
        [
          "恁老母咧，毋是我漚角色，這款代誌誰都擋袂椆，實在有夠嘐滫，從今以後欲按怎佇社會走跳，敢講這世人註定愛做衰尾道人？",
          "lin2 lau7-bu2--leh, m7 si7 goa2 au3 kak-sek, chit khoan2 tai7-chi3 siang2 to tong3 boe7 tiau5, sit8-chai7 u7 kau3 na5-siu2, chiong5-kim-i2-au7 beh an2-choann2 ti7 sia7-hoe7 chau2-thiau3, kam2 kong2 chit-si3-lang5 chu3-tiann7 ai3 choe3 soe-boe2-to7-jin5?"
        ],
        [
          "老大，用一句莎喲哪啦來做伴，相送你出外，坐直升機唱悲歌。",
          "lau7-toa7, eng7 chit8 ku3 sa-io2-na2-lah lai5 cho3 phoann7, sio-sang3 li2 chhut-goa7, che7 tit8-seng-ki chhiunn3 pi-koa."
        ],
        [
          "老二，若衰甲椅仔夾破，無較縒，也只好認命，橫直人生海海夢一般。現實人生是註定，今日翹腳，明日出破，逐家免相瞞。",
          "lau2-ji7, na7 soe kah i2-a2 kiap phoa3, bo5 khah choah8, ia7 chi2-ho2 jin7-mia7, hoainn5-tit8 jin5-seng hai2-hai2 bang7 it-poann. hian7-sit8 jin5-seng si7 chu3-tiann7, kim-jit8 khiau3 kha, beng5-jit8 chhut-phoa3, tak8-ke bian2 sio-moa5."
        ],
        [
          "老三，是環境戲弄造化，若看破，何必閣牽拖，牽拖衰尾的運命。",
          "lau7-sann, si7 khoan5-keng2 hi3-lang7 cho7-hoa3, na7 khoann3-phoa3, ho5-pit koh khan-thoa, khan-thoa soe-boe2 e5 un7-mia7."
        ]
      ],
      "篇名": "衰尾道人"
    },
    {
      "作者": "無",
      "出版年": "1964",
      "文類": "流行歌",
      "書寫系統": "漢字",
      "段": [
        [
          "歡喜船入港，隔暝隨出帆，悲傷來相送，恨君行船人。",
          "hoann-hi2 chun5 jip8-kang2, keh me5 sui5 chhut phang5, pi-siong lai5 sio sang3, hun7 kun kiann5-chun5-lang5."
        ],
        [
          "一位過一位，何時再做堆，目睭看港水，我君船欲開。",
          "chit8 ui7 koe3 chit8 ui7, ho5-si5 chai3 choe3-tui, bak8-chiu khoann3 kang2-chui2, goa2 kun chun5 beh khui."
        ],
        [
          "情深緣份淺，想著足了然，離遠看袂現，只有過船煙。",
          "cheng5 chhim ian5-hun7 chhian2, siunn7 tioh8 chiok liau2-jian5, li7 hng7 khoann3 boe7 hian7, chi2-u7 ke3 chun5-ian."
        ],
        [
          "無君暗自怨，有君也操煩，今日若這款，港邊哭失戀。",
          "bo5 kun am3 chu7 oan3, u7 kun ia7 chhau-hoan5, kim-jit8 na7 chit khoan2, kang2-pinn khau3 sit-loan5."
        ]
      ],
      "篇名": "送出帆"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "送阮夫君欲起行，目屎流落袂出聲，正手舉旗，倒手牽囝，我君仔做你去拍拚，家裡放心免探聽。",
          "sang3 goan2 hu-kun beh khi2-kiann5, bak8-sai2 liu5-loh8 boe7 chhut siann, chiann3-chhiu2 giah8 ki5, to3-chhiu2 khan kiann2, goa2 kun-a2 choe3 li2 khi3 phah-piann3, ke-nih pang3-sim bian2 tham3-thiann."
        ],
        [
          "為國盡忠無惜命，從軍出門好名聲，正手舉旗，倒手牽囝，我君仔神明有靈聖，保庇功勞頭一名。",
          "ui7 kok chin7-tiong bo5 sioh mia7, chiong5-kun chhut-mng5 ho2 mia5-siann, chiann3-chhiu2 giah8 ki5, to3-chhiu2 khan kiann2, goa2 kun-a2 sin5-beng5 u7 leng5-siann3, po2-pi3 kong-lo5 thau5-chit8-mia5."
        ],
        [
          "火車慢慢欲起行，一時心痠袂出聲，正手舉旗，倒手牽囝，我君仔身體著勇健，家裡放心免探聽。",
          "hoe2-chhia ban7-ban7 beh khi2-kiann5, chit8-si5 sim-sng boe7 chhut-siann, chiann3-chhiu2 giah8 ki5, to3-chhiu2 khan kiann2, goa2 kun-a2 sin-the2 tioh8 iong2-kiann7, ke-nih pang3-sim bian2 tham3-thiann."
        ]
      ],
      "篇名": "送君譜"
    }
  ]
}
