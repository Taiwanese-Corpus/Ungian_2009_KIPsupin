{
  "資料": [
    {
      "作者": "范俊逸",
      "出版年": "0",
      "文類": "流行歌",
      "書寫系統": "漢字",
      "段": [
        [
          "自從你來離開阮身邊，阮的一暝變做幾落年。想起以前甜蜜的日子，風吹斷線，飛到天一邊。",
          "chu7-chiong5 li2 lai5 li7-khui goan2 sin-pinn, goan2 e5 chit8 me5 pinn3-choe3 kui2-loh8 ni5. siunn7-khi2 i2-cheng5 tinn-bit8 e5 jit8-chi2, hong chhoe tng7-soann3, poe kau3 thinn chit8 pinn."
        ],
        [
          "自從你來離開阮身邊，阮的青春提早來告辭。想你的愛那會來消失？想你目屎淹到眠床邊。",
          "chu7-chiong5 li2 lai5 li7-khui goan2 sin-pinn, goan2 e5 chheng-chhun the5-cha2 lai5 ko3-si5. siunn7 li2 e5 ai3 na2 e7 lai5 siau-sit? siunn7 li2 bak8-sai2 im kau3 bin5-chhng5-pinn."
        ],
        [
          "到底是無緣，抑是你對阮無情，阮的愛已經破甲幾落爿。",
          "tau3-te2 si7 bo5 ian5, iah8 si7 li2 tui3 gun2 bo5 cheng5, goan2 e5 ai3 i2-keng phoa3 kah kui2-loh8 peng5."
        ],
        [
          "你那會即爾忍心欺騙阮的心，敢講有別人出現偷走你的心，阮日思夜夢袂當原諒自己，為何對你即爾癡情。",
          "li2 na2 e7 chiah-nih jim2-sim khi-phian3 goan2 e5 sim, kam2 kong2 u7 pat8-lang5 chhut-hian7 thau-chau2 li2 e5 sim, goan2 jit8-su-ia7-bang7 boe7 tang3 goan5-liong7 chu7-ki2, ui7-ho5 tui3 li2 chiah-nih chhi-cheng5."
        ],
        [
          "你那會即爾忍心欺騙阮的心，敢講有別人出現偷走你的心，可能是前世阮來欠你的債，註定今生用悲傷來還。",
          "li2 na2 e7 chiah-nih jim2-sim khi-phian3 goan2 e5 sim, kam2 kong2 u7 pat8-lang5 chhut-hian7 thau-chau2 li2 e5 sim, kho2-leng5 si7 cheng5-si3 goan2 lai5 khiam3 li2 e5 che3, chu3-tiann7 kim-seng eng7 pi-siong lai5 heng5."
        ]
      ],
      "篇名": "偷走你的心"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你像一杯酒溫醇迷人，有時帶著憂愁，有時陣溫柔，想欲放袂記，偏偏又閣再想起。對你的戀情無了時。你像天頂的迷人月娘，有時無地尋，有時真坦白，想欲放袂記，偏偏又閣再想起，你思念猶原放未離。",
          "li2 chhiunn7 chit8 poe chiu2 un-sun5 be5-lang5, u7-si5 toa3 tioh8 iu-chhiu5, u7 si5-chun7 un-jiu5, siunn7 beh pang3 be7 ki3, phian-phian iu7 koh chai3 siunn7-khi2. tui3 li2 e5 loan5-cheng5 bo5-liau2-si5. li2 chhiunn7 thinn-teng2 e5 be5-lang5 goeh8-niu5, u7-si5 bo5 te7 chhoe7, u7-si5 chin than2-pek8, siunn7 beh pang3 be7 ki3, phian-phian iu7 koh chai3 siunn7-khi2, li2 su-liam7 iu5-goan5 pang3 be7 li7."
        ],
        [
          "偷偷愛著你深深愛著你，對你的情對你的心，毋敢來表示，請你相信我的感情，雖然無伴，雖然孤單，猶原是放底心肝，希望你會當了解安慰我。",
          "thau-thau ai3 tioh8 li2 chhim-chhim ai3 tioh8 li2, tui3 li2 e5 cheng5 tui3 li2 e5 sim, m7 kam2 lai5 piau2-si7, chhiann2 li2 siong-sin3 goa2 e5 kam2-cheng5, sui-jian5 bo5 phoann7, sui-jian5 kou-toann, iu5-goan5 si7 pang3 teh sim-koann, hi-bong7 li2 e7-tang3 liau2-kai2 an-ui3 goa2."
        ],
        [
          "你像一杯酒溫醇迷人，有時帶著憂愁，有時陣溫柔，想欲放袂記，偏偏又閣再想起。對你的戀情無了時。你像天頂的迷人月娘，有時無地尋，有時真坦白，想欲放袂記，偏偏又閣再想起，你思念猶原放未離。",
          "li2 chhiunn7 chit8 poe chiu2 un-sun5 be5-lang5, u7-si5 toa3 tioh8 iu-chhiu5, u7 si5-chun7 un-jiu5, siunn7 beh pang3 be7 ki3, phian-phian iu7 koh chai3 siunn7-khi2. tui3 li2 e5 loan5-cheng5 bo5-liau2-si5. li2 chhiunn7 thinn-teng2 e5 be5-lang5 goeh8-niu5, u7-si5 bo5 te7 chhoe7, u7-si5 chin than2-pek8, siunn7 beh pang3 be7 ki3, phian-phian iu7 koh chai3 siunn7-khi2, li2 su-liam7 iu5-goan5 pang3 be7 li7."
        ],
        [
          "偷偷愛著你深深愛著你，對你的情對你的心，毋敢來表示，請你相信我的感情，雖然無伴，雖然孤單，猶原是放底心肝，希望你會當了解安慰我。",
          "thau-thau ai3 tioh8 li2 chhim-chhim ai3 tioh8 li2, tui3 li2 e5 cheng5 tui3 li2 e5 sim, m7 kam2 lai5 piau2-si7, chhiann2 li2 siong-sin3 goa2 e5 kam2-cheng5, sui-jian5 bo5 phoann7, sui-jian5 kou-toann, iu5-goan5 si7 pang3 teh sim-koann, hi-bong7 li2 e7-tang3 liau2-kai2 an-ui3 goa2."
        ]
      ],
      "篇名": "偷偷愛著你"
    },
    {
      "作者": "張文夫",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為著愛的人，為著這段情，無人比我閣較用心。予我的咒誓，海誓佮山盟，聲聲句句攏是赫爾真。留未椆的人，留未椆的心，癡情的我枉費情深，予我的美夢，那會無靈魂。",
          "ui7 tioh8 ai3 e5 lang5 , ui7 tioh8 chit toann7 cheng5, bo5 lang5 pi2 goa2 koh khah iong7-sim. hou7 goa2 e5 chiu3-choa7, hai2-se3 kah san-beng5, siann-siann-ku3-ku3 long2 si7 hiah-nih chin. lau5 be7 tiau5 e5 lang5 , lau5 be7 tiau5 e5 sim, chhi-cheng5 e5 goa2 ong2-hui3 cheng5 chhim, hou7 goa2 e5 bi2-bang7, na2 e7 bo5 leng5-hun5."
        ],
        [
          "敢講註定有緣無份，驚我心內毋甘你，所以偷偷離開你。莫閣想起，也免將你放袂記。驚我心內毋甘你，所以偷偷離開你。收拾為你，破碎的心。",
          "kam2 kong2 chu3-tiann7 u7 ian5 bo5 hun7, kiann goa2 sim-lai7 m7 kam li2, sou2-i2 thau-thau li7-khui li2. mai3 koh siunn7-khi2, ia7 bian2 chiong li2 pang3 be7 ki3. kiann goa2 sim-lai7 m7 kam li2, sou2-i2 thau-thau li7-khui li2. siu-sip8 ui7 li2, phoa3-chhui3 e5 sim."
        ]
      ],
      "篇名": "偷偷離開你"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "暗風陣陣吹來，天邊掛月眉，不知不覺又閣行對茲來。心愛的心愛的想起咱的情愛，雖然已經不再來，每一擺行對茲來，又閣再又閣再浮在我腦海。",
          "am3-hong chun7-chun7 chhoe lai5, thinn-pinn koa3 geh8-bai5, put-ti-put-kak iu7 koh kiann5 tui3 chia lai5. sim-ai3 e5 sim-ai3 e5 siunn7-khi2 lan2 e5 cheng5-ai3, sui-jian5 i2-keng put-chai3 lai5, mui2 chit8 pai2 kiann5 tui3 chia lai5, iu7 koh chai3 iu7 koh chai3 phu5 chai7 goa2 nau2-hai2."
        ],
        [
          "今夜小雨綿綿，淒涼的暗暝不知不覺徘徊在湖邊。心愛的心愛的咱的愛咱的情意，雖然已經成過去，我偏偏行對茲來，思念你思念你思念到深更。",
          "kim-ia7 sio2-hou7 mi5-mi5, chhi-liang5 e5 am3-mi5 put-ti-put-kak pai5-hoe5 chai7 ou5-pinn. sim-ai3--e5 sim-ai3--e5 lan2 e5 ai3 lan2 e5 cheng5-i3, sui-jian5 i2-keng seng5 koe3-khi3, goa2 phian-phian kiann5 tui3 chia lai5, su-liam7 li2 su-liam7 li2 su-liam7 kau3 chhim-kinn."
        ],
        [
          "心愛的心愛的想起咱的情愛，雖然已經不再來，每一擺行對茲來，又閣再又閣再浮在我腦海。",
          "sim-ai3 e5 sim-ai3 e5 siunn7-khi2 lan2 e5 cheng5-ai3, sui-jian5 i2-keng put-chai3 lai5, mui2 chit8 pai2 kiann5 tui3 chia lai5, iu7 koh chai3 iu7 koh chai3 phu5 chai7 goa2 nau2-hai2."
        ]
      ],
      "篇名": "偏偏來茲思念你"
    },
    {
      "作者": "許常德",
      "出版年": "0",
      "文類": "流行歌",
      "書寫系統": "漢字",
      "段": [
        [
          "表面好看，美麗世間冷暖，悲情歌聲，演出阮的心情。愛你有偌深，毋捌講予你知影。舞台人生，一後一前真假難判。",
          "piau2-bin7 ho2-khoann3, bi2-le7 se3-kan leng2-loan2, pi-cheng5 koa-siann, ian2-chhut goan2 e5 sim-cheng5. ai3 li2 u7 joa7 chhim, m7 bat kong2 hou7 li2 chai-iann2. bu2-tai5 jin5-seng, it au7 it chian5 chin-ke2 lan5-phoann3."
        ],
        [
          "你毋愛我，我煞為你拖磨，命運點歌，我攏哭未出聲。傷我有偌重，我變啞口來承擔。面對掌聲，滿腹心痠流入心肝。",
          "li2 m7 ai3 goa2, goa2 soah ui7 li2 thoa-boa5, mia7-un7 tiam2-koa, goa2 long2 khau3 be7 chhut-siann. siong goa2 u7 joa7 tang7, goa2 pian3 e2-kau2 lai5 seng5-tam. bin7-tui3 chiang2-siann, moa2-pak sim-sng lau5 jip8 sim-koann."
        ],
        [
          "一條條無心的無情的歌，逼阮用感情來看破。為何心破碎的人，攏毋知收煞。舞台頂用心的用情的我，用目屎歌聲來咒誓，敢講愛演別人，才唱出心聲。",
          "chit8-tiau5-tiau5 bo5 sim e5 bo5 cheng5 e5 koa, piak goan2 iong7 kam2-cheng5 lai5 khoann3-phoa3. ui7-ho5 sim phoa3-chhui3 e5 lang5 , long2 m7 chai siu-soah. bu2-tai5-teng2 iong7-sim e5 iong7-cheng5 e5 goa2, eng7 bak8-sai2 koa-siann lai5 chiu3-choa7, kam2 kong2 ai3 ian2 pat8-lang5, chiah chhiunn3 chhut sim-siann."
        ]
      ],
      "篇名": "啞口情歌"
    },
    {
      "作者": "吳旭文",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮算真大膽，墓仔埔嘛敢行，厝邊隔壁無人毋知影，阮的氣魄可比查甫囝。",
          "gun2 sng3 chin toa7-tann2, bong7-a2-pou ma7 kann2 kiann5, chhu3-pinn keh-piah bo5 lang5 m7 chai-iann2, goan2 e5 khi3-phek kho2-pi2 cha-pou-kiann2."
        ],
        [
          "為何想著看著你若心痛疼，阮就親像火燒山，若是姑娘對你講甲笑瞇瞇，阮心內親像刀底割。",
          "ui7-ho5 siunn7 tioh8 khoann3 tioh8 li2 na7 sim thiann3-thang3, gun2 chiu7 chhin-chhiunn7 he2-sio-soann, na7 si7 kou-niu5 tui3 li2 kong2 kah chhio3-bi5-bi5, gun2 sim-lai7 chhin-chhiunn7 to teh koah."
        ],
        [
          "啊！愛情，愛情敢有即可怕？予阮腳痠手軟嘛毋驚。你無為阮來咒誓，阮猶原死忠疼命命。",
          "ah! ai3-cheng5, ai3-cheng5 kam2 u7 chiah kho2-phann3? hou7 gun2 kha sng chhiu2 nng2 ma7 m7 kiann. li2 bo5 ui7 goan2 lai5 chiu3-choa7, goan2 iu5-goan5 si2-tiong thiann3-mia7-mia7."
        ],
        [
          "啊！愛情，愛情敢會即可怕，害阮毋啉毋食閣嗖聲，愛就愛到無性命。趁阮青春少年，啥物攏毋驚。",
          "ah! ai3-cheng5, ai3-cheng5 kam2 e7 chiah kho2-phann3, hai7 goan2 m7 lim m7 chiah8 koh sau-siann, ai3 chiu7 ai3 kau3 bo5 sinn3-mia7. than3 goan2 chheng-chhun siau3-lian5, siann2-mih8 long2 m7 kiann."
        ]
      ],
      "篇名": "啊！愛情"
    },
    {
      "作者": "曹俊鴻",
      "出版年": "0",
      "文類": "流行歌",
      "書寫系統": "漢字",
      "段": [
        [
          "春花夢著露水，親像底做戲，主角若是我，到底欲按怎搬。將來的幸福總嘛就愛靠咱家己行，目睭著擘予金，心頭著掠予定，啊！啊！純情的你我知影。",
          "chhun-hoe bang7 tioh8 lou7-chui2, chhin-chhiunn7 teh cho3-hi3, chu2-kak na7 si7 goa2, tau3-te2 beh an2-choann2 poann. chiong-lai5 e5 heng7-hok chong2 ma7 chiu7 ai3 kho3 lan2 ka-ki7 kiann5, bak8-chiu toh8 peh hou7 kim, sim-thau5 tioh8 liah8 hou7 tiann7, ah! ah! sun5-cheng5 e5 li2 goa2 chai-iann2."
        ],
        [
          "愛你佇心肝底，毋知日頭赤。熱甲袂當喘氣，你到底是按怎。愛你愛甲半小死，毋通閣留戀過去。誰底講做朋友，就袂當手牽手，啊！啊！第一戇人就是你",
          "ai3 li2 ti7 sim-koann te2, m7 chai jit8-thau5 chhiah. joah8 kah boe7 tang3 chhoan2-khui3, li2 tau3-te2 si7 an2-choann2. ai3 li2 ai3 kah poann3-sio2-si2, m7 thang koh liu5-loan5 koe3-khi3. siang2 teh kong2 choe3 peng5-iu2, chiu7 boe7 tang3 chhiu2 khan chhiu2, ah! ah! te7-it gong7 e5 lang5 chiu7-si7 li2."
        ],
        [
          "愛你愛甲半小死，毋通閣留戀過去。誰底講做朋友，就袂當手牽手，啊！啊！第一純情的男兒。",
          "ai3 li2 ai3 kah poann3-sio2-si2, m7 thang koh liu5-loan5 koe3-khi3. siang2 teh kong2 choe3 peng5-iu2, chiu7 boe7 tang3 chhiu2 khan chhiu2, ah! ah! te7-it sun5-cheng5 e5 lam5-ji5."
        ]
      ],
      "篇名": "啊！愛甲半小死"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "若毋是必紃的空喙，填無合也未也鬥好，去坱著風飛沙。這種的痛苦雖然是小可，上可恨的上可恨的是你像鐵的心肝，負債放底予我拖，做你逍遙離開我，啊！這首歌欲唱到何時才會煞。",
          "na7 m7 si7 pit-sun5 e5 khang-chhui3, thinn bo5 hah8 ia7 be7 ia3 tau3 ho2,  khi3 eng tioh8 hong-poe-soa. chit chiong2 e5 thong3-khou2 sui-jian5 si7 sio2-khoa2, siong7 kho2-hun7 e5 siong7 kho2-hun7 e5 si7 li2 chhiunn7 thih e5 sim-koann, hu7-che3 pang3 teh hou7 goa2 thoa, choe3 li2 siau-iau5 li7-khui goa2, ah! chit siu2 koa beh chhiunn3 kau3 ho5-si5 chiah e7 soah."
        ],
        [
          "若毋是必紃的空喙，填無合也未也鬥好，去坱著風飛沙。這種的痛苦雖然是小可，上可恨的上可恨的是你像鐵的心肝，負債放底予我拖，做你逍遙離開我，啊！這首歌欲唱到何時才會煞。",
          "na7 m7 si7 pit-sun5 e5 khang-chhui3, thinn bo5 hah8 ia7 be7 ia3 tau3 ho2,  khi3 eng tioh8 hong-poe-soa. chit chiong2 e5 thong3-khou2 sui-jian5 si7 sio2-khoa2, siong7 kho2-hun7 e5 siong7 kho2-hun7 e5 si7 li2 chhiunn7 thih e5 sim-koann, hu7-che3 pang3 teh hou7 goa2 thoa, choe3 li2 siau-iau5 li7-khui goa2, ah! chit siu2 koa beh chhiunn3 kau3 ho5-si5 chiah e7 soah."
        ],
        [
          "這種的痛苦雖然是小可，上可恨的上可恨的是你像鐵的心肝，負債放底予我拖，做你逍遙離開我，啊！這首歌欲唱到何時才會煞。",
          "chit chiong2 e5 thong3-khou2 sui-jian5 si7 sio2-khoa2, siong7 kho2-hun7 e5 siong7 kho2-hun7 e5 si7 li2 chhiunn7 thih e5 sim-koann, hu7-che3 pang3 teh hou7 goa2 thoa, choe3 li2 siau-iau5 li7-khui goa2, ah! chit siu2 koa beh chhiunn3 kau3 ho5-si5 chiah e7 soah."
        ]
      ],
      "篇名": "唱袂煞"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "毋知當時阮愛來茲，戇戇徛在SOGO的樓腳，惦惦來聽彼首情歌，期待你的形影。有時鬧熱有時孤單，阮著順紲心內唸歌，毋管偌遠毋管偌寒，心情真快活。若是落雨心著未定，家己一个戇戇仔行，家己一人享受孤單，毋免有人做伴。",
          "m7 chai tong-si5 goan2 ai3 lai5 chia, gong7-gong7 khia7 chai7 SOGO e5 lau5-kha, tiam7-tiam7 lai5 thiann hit siu2 cheng5-koa, ki5-thai7 li2 e5 heng5-iann2. u7-si5 lau7-jiat8 u7-si5 kou-toann, gun2 tioh8 sun7-soa3 sim-lai7 liam7 koa, m7 koan2 joa7 hng7 m7 koan2 joa7 koann5, sim-cheng5 chin khoann3-oah8. na7 si7 loh8-hou7 sim tioh8 boe7-tiann7, ka-ki7 chit8 e5 gong7-gong7-a2 kiann5, ka-ki7 chit8 lang5 hiang2-siu7 kou-toann, m7 bian2 u7 lang5 cho3-phoann7."
        ],
        [
          "定想起較早雙人做陣來茲，SOGO猶原鬧熱猶原繁華，毋知如今是啥人佮你做伴，阮的心無依無倚。若聽著彼首歌，目箍著紅紅，定想起以早你捌唱予我聽，如今是啥人聽你唱這首歌，阮只有唱歌家己聽。",
          "tiann7 siunn7-khi2 khah cha2 siang-lang5 choe3-tin7 lai5 chia, SOGO iu5-goan5 lau7-jiat8 iu5-goan5 hoan5-hoa5, m7 chai ju5-kim si7 siann2-lang5 kah li2 cho3-phoann7, goan2 e5 sim bo5 i bo5 oa2. na7 thiann tioh8 hit siu2 koa, bak8-khou tioh8 ang5-ang5, tiann7 siunn7-khi2 i2-cha2 li2 bat chhiunn3 hou7 goa2 thiann, ju5-kim si7 siann2-lang5 thiann li2 chhiunn3 chit siu2 koa, goan2 chi2-u7 chhiunn3-koa ka-ki7 thiann."
        ],
        [
          "毋知當時阮愛來茲，戇戇徛在SOGO的樓腳，惦惦來聽彼首情歌，期待你的形影。有時鬧熱有時孤單，阮著順紲心內唸歌，毋管偌遠毋管偌寒，心情真快活。若是落雨心著未定，家己一个戇戇仔行，家己一人享受孤單，毋免有人做伴。",
          "m7 chai tong-si5 goan2 ai3 lai5 chia, gong7-gong7 khia7 chai7 SOGO e5 lau5-kha, tiam7-tiam7 lai5 thiann hit siu2 cheng5-koa, ki5-thai7 li2 e5 heng5-iann2. u7-si5 lau7-jiat8 u7-si5 kou-toann, gun2 tioh8 sun7-soa3 sim-lai7 liam7 koa, m7 koan2 joa7 hng7 m7 koan2 joa7 koann5, sim-cheng5 chin khoann3-oah8. na7 si7 loh8-hou7 sim tioh8 boe7-tiann7, ka-ki7 chit8 e5 gong7-gong7-a2 kiann5, ka-ki7 chit8 lang5 hiang2-siu7 kou-toann, m7 bian2 u7 lang5 cho3-phoann7."
        ],
        [
          "定想起較早雙人做陣來茲，SOGO猶原鬧熱猶原繁華，毋知如今是啥人佮你做伴，阮的心無依無倚。若聽著彼首歌，目箍著紅紅，定想起以早你捌唱予我聽，如今是啥人聽你唱這首歌，阮只有唱歌家己聽。",
          "tiann7 siunn7-khi2 khah cha2 siang-lang5 choe3-tin7 lai5 chia, SOGO iu5-goan5 lau7-jiat8 iu5-goan5 hoan5-hoa5, m7 chai ju5-kim si7 siann2-lang5 kah li2 cho3-phoann7, goan2 e5 sim bo5 i bo5 oa2. na7 thiann tioh8 hit siu2 koa, bak8-khou tioh8 ang5-ang5, tiann7 siunn7-khi2 i2-cha2 li2 bat chhiunn3 hou7 goa2 thiann, ju5-kim si7 siann2-lang5 thiann li2 chhiunn3 chit siu2 koa, goan2 chi2-u7 chhiunn3-koa ka-ki7 thiann."
        ],
        [
          "若聽著彼首歌，目箍著紅紅，定想起以早你捌唱予我聽，如今是啥人聽你唱這首歌，阮只有唱歌家己聽。",
          "na7 thiann tioh8 hit siu2 koa, bak8-khou tioh8 ang5-ang5, tiann7 siunn7-khi2 i2-cha2 li2 bat chhiunn3 hou7 goa2 thiann, ju5-kim si7 siann2-lang5 thiann li2 chhiunn3 chit siu2 koa, goan2 chi2-u7 chhiunn3-koa ka-ki7 thiann."
        ]
      ],
      "篇名": "唱歌家己聽"
    },
    {
      "作者": "紀淑玲",
      "出版年": "1990",
      "文類": "流行歌",
      "書寫系統": "漢字",
      "段": [
        [
          "即條溪仔水就佇底路邊，即條路彎來彎去，每一工導護老師送囡仔轉去，一邊行，一邊開講，一邊行，一邊聽水聲。",
          "chit tiau5 khe-a2 chui2 chiu7 ti7 teh lou7-pinn, chit tiau5 lou7 oan lai5 oan khi3, mui2 chit8 kang to7-hou7 lau7-su sang3 gin2-a2 tng2--khi3, chit8 pinn kiann5, chit8 pinn khai-kang2, chit8 pinn kiann5, chit8 pinn thiann chui2-siann."
        ],
        [
          "有佟時仔，閣會當看著田蠳底點水。較燒熱的時陣，山頂的狗仔，就跳入去泅水，放假的時陣，囡仔走來彼條溪摸蜊仔，溪仔水是每一个人的朋友。",
          "u7-tong5-si5-a2, koh e7 tang3 khoann3 tioh8 chhan5-inn teh tiam2 chui2. khah sio-joah8 e5 si5-chun7, soann-teng2 e5 kau2-a2, chiu7 thiau3 jip8 khi3 siu5-chui2, pang3-ka2 e5 si5-chun7, gin2-a2 chau2 lai5 hit tiau5 khe bong la5-a2, khe-a2 chui2 si7 mui2 chit8 e5 lang5 e5 peng5-iu2."
        ],
        [
          "1990年12月，即條溪勘起來做路，一个人的心會當收留偌濟悲傷，溪仔水的消失是我永遠的哀愁。彼一年的熱天，風飛來鵝尾山邊，溪仔水佮伊走相覕，彎彎斡斡真歡喜。",
          "1990 ni5 12 geh8, chit tiau5 khe kham3 khi2 lai5 choe3 lou7, chit8 e5 lang5 e5 sim e7 tang3 siu-liu5 loa7 che7 pi-siong, khe-a2 chui2 e5 siau-sit si7 goa2 eng2-oan2 e5 ai-chhiu5. hit chit8 ni5 e5 joah8-thinn, hong poe lai5 gia5-be2 soann-pinn, khe-a2 chui2 kah i chau2-sio-bih, oan-oan-oat-oat chin hoann-hi2."
        ],
        [
          "彼一年的秋天，風飛來鵝尾山邊。溪仔水佮伊臆猜謎，一句一句笑瞇瞇。彼一年的冬天，風飛來鵝尾山邊。溪仔水毋知佗位去，烏色的打馬膠惦惦毋敢講起。",
          "hit chit8 ni5 e5 chhiu-thinn, hong poe lai5 gia5-be2 soann-pinn. khe-a2 chui2 kah i ioh chhai-bi5, chit8 ku3 chit8 ku3 chhio3-bi5-bi5. hit chit8 ni5 e5 tang-thinn, hong poe lai5 gia5-be2 soann-pinn. khe-a2 chui2 m7 chai tah-ui7 khi3, ou-sek e5 tann2-ma2-ka tiam7-tiam7 m7 kann2 kong2 khi2."
        ],
        [
          "田蠳田蠳溪水佗位去，田蠳田蠳溪水佗位去，田蠳田蠳溪水佗位去，溪水佗位去，田蠳田蠳溪水佗位去，溪水佗位去。",
          "chhan5-inn chhan5-inn khe-chui2 to2-ui7 khi3, chhan5-inn chhan5-inn khe-chui2 to2-ui7 khi3, chhan5-inn chhan5-inn khe-chui2 to2-ui7 khi3, khe-chui2 to2-ui7 khi3, chhan5-inn chhan5-inn khe-chui2 to2-ui7 khi3, khe-chui2 to2-ui7 khi3."
        ],
        [
          "彼一年的春天，風飛來鵝尾山邊，溪仔水永遠消失，傷心的風遠遠離去。",
          "hit chit8 ni5 e5 chhun-thinn, hong poe lai5 gia5-be2 soann-pinn, khe-a2 chui2 eng2-oan2 siau-sit, siong-sim e5 hong hng7-hng7 li7--khi3."
        ]
      ],
      "篇名": "問田蠳"
    }
  ]
}
