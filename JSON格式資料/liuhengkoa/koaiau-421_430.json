{
  "資料": [
    {
      "作者": "蜚聲",
      "出版年": "1958",
      "文類": "流行歌",
      "書寫系統": "漢字",
      "段": [
        [
          "今日是快樂的出帆期，無限的海洋也歡喜出帆的日子。綠色的地平線，青色的海水，卡膜脈，卡膜脈，卡膜脈嘛飛來，一路順風唸歌詩，水螺聲響亮送阮快樂的出帆啦！",
          "kim-jit8 si7 khoai3-lok8 e5 chhut-phang5 ki5, bu5-han7 e5 hai2-iunn5 ah hoann-hi2 chhut-phang5 e5 jit8-chi2. lek8-sek e5 toe7-peng5-soann3, chhinn-sek e5 hai2-chui2, kha2-mouh8-meh8, kha2-mouh8-meh8, kha2-mouh8-meh8 ma7 poe lai5, chit8-lou7 sun7-hong liam7 koa-si, chui2-le5-siann hiang2-liang7 sang3 goan2 khoai3-lok8 e5 chhut-phang5--lah!"
        ],
        [
          "親愛的朋友啊情難離，爸爸啊媽媽啊！我會寫批寄予你，暫時的分離，請你免掛意。卡膜脈，卡膜脈，卡膜脈嘛飛來，一路順風唸歌詩，滿腹的興奮心情，快樂的出帆啦！",
          "chhin-ai3 e5 peng5-iu2 ah cheng5 lan5-li7, pa-pa-a2 ma-ma-a2! goa2 e7 sia2-phoe kia3 hou7 li2, chiam7-si5 e5 hun-li7, chhiann2 li2 bian2 khoa3-i3. kha2-mouh8-meh8, kha2-mouh8-meh8, kha2-mouh8-meh8 ma7 poe lai5, chit8-lou7 sun7-hong liam7 koa-si, moa2-pak e5 heng-hun3 sim-cheng5, khoai3-lok8 e5 chhut-phang5--lah!"
        ],
        [
          "天連海海連天幾千里，清涼的海風也祝阮出帆的日子，迷人的南洋，木瓜花芳味，卡膜脈，卡膜脈，卡膜脈嘛飛來，一路順風唸歌詩，手彈著輕鬆吉他，快樂的出帆啦！",
          "thinn lian5-hai2 hai2 lian5-thian kui2 chheng li2, chheng-liang5 e5 hai2-hong ia7 chiok goan2 chhut-phang5 e5 jit8-chi2, be5-lang5 e5 lam5-iunn5, bok8-koe-hoe phang-bi7, kha2-mouh8-meh8, kha2-mouh8-meh8, kha2-mouh8-meh8 ma7 poe lai5, chit8-lou7 sun7-hong liam7 koa-si, chhiu2 toann7 tioh8 khin-sang gih-tah, khoai3-lok8 e5 chhut-phang5--lah!"
        ]
      ],
      "篇名": "快樂的出帆"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "綠色的深山樹木青翠，溫柔的春風送芳味，一陣的小羊白如綿，隨著小姐的身邊。彼个可愛小姑娘歌聲動人耳，幽麗伊啼幽麗伊啼，表現青春正當時，幽麗伊啼幽麗伊啼。",
          "lek8-sek e5 chhim-soann chhiu7-bak8 chhinn-chhui3, un-jiu5 e5 chhun-hong sang3 phang-bi7, chit8 tin7 e5 sio2 iunn5 peh8 ji5 mi5, sui5 tioh8 sio2-chia2 e5 sin-pinn. hit e5 kho2-ai3 sio2 kou-niu5 koa-siann tong7-jin5-hi7, iu-le5-i-thi5 iu-le5-i-thi5, piau2-hian7 chheng-chhun chiann3 tng-si5, iu-le5-i-thi5 iu-le5-i-thi5."
        ],
        [
          "明朗的鳥聲伴著伊，幽麗伊啼幽麗伊啼，幽麗伊啼幽麗伊啼，麗伊呼麗伊呼，麗伊啼幽麗伊啼幽麗伊啼，麗伊呼麗伊呼，麗伊啼幽麗伊啼幽麗伊啼。",
          "beng5-long2 e5 chiau2-siann phoann7 tioh8 i, iu-le5-i-thi5 iu-le5-i-thi5, iu-le5-i-thi5 iu-le5-i-thi5, le5-i-hou le5-i-hou, le5-i-thi5 iu-le5-i-thi5 iu-le5-i-thi5, le5-i-hou le5-i-hou, le5-i-thi5 iu-le5-i-thi5 iu-le5-i-thi5."
        ],
        [
          "幽靜的風光逗人趣味，廣闊的牧場中晝時，一陣的小羊踮溪邊，避著日頭的燒氣，美麗姑娘踮樹腳含情頭攲攲，幽麗伊啼幽麗伊啼。",
          "iu-cheng7 e5 hong-kong tau7 lang5 chhu3-bi7, kong2-khoah e5 bok8-tiunn5 tiong-tau3 si5, chit8 tin7 e5 sio2 iunn5 tiam3 khoe-pinn, phiah tioh8 jit8-thau5 e5 sio-khi3, bi2-le7 kou-niu5 tiam3 chhiu7-kha ham5 cheng5 thau5 khi-khi, iu-le5-i-thi5 iu-le5-i-thi5."
        ],
        [
          "毋知想著啥代誌，幽麗伊啼幽麗伊啼，櫻桃喙肉吻糖蜜甜，幽麗伊啼幽麗伊啼，幽麗伊啼幽麗伊啼，幽麗伊啼，麗伊呼麗伊呼。",
          "m7 chai siunn7 tioh8 siann2 tai7-chi3, iu-le5-i-thi5 iu-le5-i-thi5, eng-tho5 chhui3 bah bun2 thng5-bit8-tinn, iu-le5-i-thi5 iu-le5-i-thi5, iu-le5-i-thi5 iu-le5-i-thi5, iu-le5-i-thi5, le5-i-hou le5-i-hou."
        ]
      ],
      "篇名": "快樂的牧場"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "馬車跑到山邊，花紅柳綠芬芳味。春風吹送趁春天，沿路有活氣。人生難逢快樂時，應該發揮青春期。有我著有你，有你心歡喜，無論到海角抑是到天邊。",
          "be2-chhia phau2 kau3 soann-pinn, hoe hong5 liu2 lek8 hun-hong-bi7. chhun-hong chhoe-sang3 than3 chhun-thinn, ian5-lou7 u7 oah8-khi3. jin5-seng lan5-hong5 khoai3-lok8-si5, eng-kai hoat-hui chheng-chhun-ki5. u7 goa2 tioh8 u7 li2, u7 li2 sim hoann-hi2, bo5-lun7 kau3 hai2-kak iah8 si7 kau3 thinn-pinn."
        ],
        [
          "馬車跑過海墘，七彩天虹罩滿天。綠色海風含水氣，顯著新鮮味。青春難逢活潑時，雙人合齊唱歌詩。有我著有你，有你心歡喜，無論到海角抑是到天邊。",
          "be2-chhia phau2 ke3 hai2-kinn5, chhit-chhai2 thinn-hong5 tau3 moa2-thinn. lek8-sek hai2-hong ham5 chui2-khi3, hian2-tu3 sin-sian2-bi7. chheng-chhun lan5-hong5 hoat8-phoat-si5, siang-lang5 hap8-che5 chhiunn3 koa-si. u7 goa2 tioh8 u7 li2, u7 li2 sim hoann-hi2, bo5-lun7 kau3 hai2-kak iah8 si7 kau3 thinn-pinn."
        ],
        [
          "馬車跑過街市，銀彩鈴聲響四邊。紅男綠女好情意，迎接好情緒。人生趁著青春期，若毋快樂等何時。有我著有你，有你心歡喜，無論到海角抑是到天邊。",
          "be2-chhia phau2 ke3 koe-chhi7, gun5 chhai2 leng5-siann hiang2 si3-pinn. hong5 lam5 lek8 li2 ho2 cheng5-i3, ngia5-chih ho2 cheng5-si7. jin5-seng than3 tioh8 chheng-chhun-ki5, na7 m7 khoai3-lok8 tan2 ho5-si5. u7 goa2 tioh8 u7 li2, u7 li2 sim hoann-hi2, bo5-lun7 kau3 hai2-kak iah8 si7 kau3 thinn-pinn."
        ]
      ],
      "篇名": "快樂的馬車"
    },
    {
      "作者": "葉俊麟",
      "出版年": "0",
      "文類": "流行歌",
      "書寫系統": "漢字",
      "段": [
        [
          "農村的播田期，農村的播田期，日頭曝田水爸爸的鬢邊，爸爸的鬢邊，啊！一點一點的的的汗水滴。",
          "long5-chhoan e5 pou3-chhan5-ki5, long5-chhoan e5 pou3-chhan5-ki5, jit8-thau5 phak8 chhan5-chui2 pa-pa e5 pin3-pinn, pa-pa e5 pin3-pinn, ah! chit8 tiam2 chit8 tiam2 e5 e5 e5 koann7-chui2 tih."
        ],
        [
          "溪圳的水清清，溪圳的水清清，秞米真飽滇，妹妹徛底算妹妹徛底算，啊！一隻一隻的的的白鴒鷥。",
          "khoe-chun3 e5 chui2 chheng-chheng, khoe-chun3 e5 chui2 chheng-chheng, tiu7-bi2 chin pa2-tinn7, moe7-moe7 khia7 teh sng3 moe7-moe7 khia7 teh sng3, ah! chit8 chiah chit8 chiah e5 e5 e5 peh8-leng5-si."
        ],
        [
          "滿倉的新白米，滿倉的新白米，逐家心歡喜媽媽煮料理，媽媽煮料理，啊！一碗一碗的的的好氣味。",
          "moa2-chhng e5 sin peh8-bi2, moa2-chhng e5 sin peh8-bi2, tak8-ke sim hoann-hi2 ma-ma chu2 liau7-li2, ma-ma chu2 liau7-li2, ah! chit8 oann2 chit8 oann2 e5 e5 e5 ho2 khi3-bi7."
        ]
      ],
      "篇名": "快樂的農家"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "雖然我毋願閣再提起，但是我猶原思念著你咱兩人相依的過去，叫我怎樣放袂記你對我你對我彼段綿綿的情意。我嘛是我嘛是永遠放未離，啊！明知影我佮你已經袂當閣再相見，我也甘願我也甘願忍受苦戀的滋味。",
          "sui-jian5 goa2 m7-goan7 koh chai3 the5-khi2, tan7-si7 goa2 iu5-goan5 su-liam7 tioh8 li2 lan2 nng7 lang5 siong-i e5 koe3-khi3, kio3 goa2 choann2-iunn7 pang3 be7 ki3 li2 tui3 goa2 li2 tui3 goa2 hit toann7 mi5-mi5 e5 cheng5-i3. goa2 ma7 si7 goa2 ma7 si7 eng2-oan2 pang3 be7 li7, ah! beng5 chai-iann2 goa2 kah li2 i2-keng boe7 tang3 koh chai3 sio-kian3, goa2 ia7 kam-goan7 goa2 ia7 kam-goan7 jim2-siu7 khou2-loan7 e5 chu-bi7."
        ],
        [
          "雖然我毋願閣再提起，但是我猶原思念著你咱兩人相依的過去，叫我怎樣放袂記你對我你對我彼段綿綿的情意。我嘛是我嘛是永遠放未離，啊！明知影我佮你已經袂當閣再相見，我也甘願我也甘願忍受苦戀的滋味。",
          "sui-jian5 goa2 m7-goan7 koh chai3 the5-khi2, tan7-si7 goa2 iu5-goan5 su-liam7 tioh8 li2 lan2 nng7 lang5 siong-i e5 koe3-khi3, kio3 goa2 choann2-iunn7 pang3 be7 ki3 li2 tui3 goa2 li2 tui3 goa2 hit toann7 mi5-mi5 e5 cheng5-i3. goa2 ma7 si7 goa2 ma7 si7 eng2-oan2 pang3 be7 li7, ah! beng5 chai-iann2 goa2 kah li2 i2-keng boe7 tang3 koh chai3 sio-kian3, goa2 ia7 kam-goan7 goa2 ia7 kam-goan7 jim2-siu7 khou2-loan7 e5 chu-bi7."
        ],
        [
          "你對我你對我彼段綿綿的情意。我嘛是我嘛是永遠放未離，啊！明知影我佮你已經袂當閣再相見，我也甘願我也甘願忍受苦戀的滋味。",
          "li2 tui3 goa2 li2 tui3 goa2 hit toann7 mi5-mi5 e5 cheng5-i3. goa2 ma7 si7 goa2 ma7 si7 eng2-oan2 pang3 be7 li7, ah! beng5 chai-iann2 goa2 kah li2 i2-keng boe7 tang3 koh chai3 sio-kian3, goa2 ia7 kam-goan7 goa2 ia7 kam-goan7 jim2-siu7 khou2-loan7 e5 chu-bi7."
        ]
      ],
      "篇名": "我也甘願"
    },
    {
      "作者": "阿弟仔",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你的心未定，我佇這，你的人無影，我佇這，暗暝會孤單，我佇這，一天一天，我佇茲牽掛（盼望），無論我心愛變啥款，我佇茲等待，何時你轉來，我心愛，我佇茲等待（永遠）。",
          "li2 e5 sim boe7-teng7, goa2 ti7 chia, li2 e5 lang5 bo5 iann2, goa2 ti7 chia, am3-mi5 e7 kou-toann, goa2 ti7 chia, chit8 kang chit8 kang, goa2 ti7 chia khan-koa3 (phan3-bong7) , bo5-lun7 goa2 sim-ai3 pian3 siann2-khoan2, goa2 ti7 chia tan2-thai7, ho5-si5 li2 tng2--lai5, goa2 sim-ai3, goa2 ti7 chia tan2-thai7 (eng2-oan2) ."
        ],
        [
          "是我甘願為你拖磨，是我甘願無依無倚，腳步若是沉重，就算無人陪伴我毋驚，攏是夢抑攏是空，雖然聽無你的聲閣毋知你佇佗，雖然情海渺茫風雨畏寒，（但是只要你知影），等待的心永遠毋放，我佇茲，〈我佮別人無仝款〉。",
          "si7 goa2 kam-goan7 ui7 li2 thoa-boa5, si7 goa2 kam-goan7 bo5 i bo5 oa2, kha-pou7 na7 si7 tim5-tang7, chiu7 sng3 bo5 lang5 poe5-phoann7 goa2 m7 kiann, long2 si7 bang7 iah8 long2 si7 khang, sui-jian5 thiann-bo5 li2 e5 siann koh m7 chai li2 ti7 to2, sui-jian5 cheng5-hai2 biau2-bong5 hong-hou7 ui3-koann5,  (tan7-si7 chi2-iau3 li2 chai-iann2) , tan2-thai7 e5 sim eng2-oan2 m7 pang3, goa2 ti7 chia, (goa2 kah pat8-lang5 bo5 kang5-khoan2) ."
        ],
        [
          "有人問我一生愛過有幾擺，你敢知影我的傷痕有偌深，毋願享受孤單又驚多情的世界，這敢是痛苦的代誌一層。在繁華的街路忍著心內的悲哀，展出英雄式的笑容，在萬丈紅塵中，借著燒酒的力量，安慰自己失落的空等。是為情為愛為著將來，甘願將痛苦匟佇心肝底，才予你當做無感無情無趣無味無血無目屎，總有一天總有一天總有一天你會了解，我佮別人無仝款。",
          "u7 lang5 mng7 goa2 it-seng ai3 koe3 u7 kui2 pai2, li2 kam2 chai-iann2 goa2 e5 siong-hun5 u7 joa7 chhim, m7 goan7 hiang2-siu7 kou-toann iu7 kiann to-cheng5 e5 se3-kai3, che kann2 si7 thong3-khou2 e5 tai7-chi3 chit8 chan5. chai7 hoan5-hoa5 e5 koe-lou7 lun2 tioh8 sim-lai7 e5 pi-ai, tian2 chhut eng-hiong5-sek e5 chhio3-iong5, chai7 ban7-tiong7 hong5-tin5-tiong, chioh tioh8 sio-chiu2 e5 lek8-liong7, an-ui3 chu7-ki2 sit-loh8 e5 khang3-tan2. si7 ui7 cheng5 ui7 ai3 ui7 tioh8 chiong-lai5, kam-goan7 chiong thong3-khou2 khong3 ti7 sim-koann te2, chiah hou7 li2 tong3-cho3 bo5 kam2 bo5 cheng5 bo5 chhu3 bo5 bi7 bo5 huih bo5 bak8-sai2, chong2 u7 chit8 kang chong2 u7 chit8 kang chong2 u7 chit8 kang li2 e7 liau2-kai2, goa2 kah pat8-lang5 bo5 kang5-khoan2."
        ],
        [
          "有人問我一生愛過有幾擺，你敢知影我的傷痕有偌深，毋願享受孤單又驚多情的世界，這敢是痛苦的代誌一層。在繁華的街路忍著心內的悲哀，展出英雄式的笑容，在萬丈紅塵中，借著燒酒的力量，安慰自己失落的空等。是為情為愛為著將來，甘願將痛苦匟佇心肝底，才予你當做無感無情無趣無味無血無目屎，總有一天總有一天總有一天你會了解，我佮別人無仝款。",
          "u7 lang5 mng7 goa2 it-seng ai3 koe3 u7 kui2 pai2, li2 kam2 chai-iann2 goa2 e5 siong-hun5 u7 joa7 chhim, m7 goan7 hiang2-siu7 kou-toann iu7 kiann to-cheng5 e5 se3-kai3, che kann2 si7 thong3-khou2 e5 tai7-chi3 chit8 chan5. chai7 hoan5-hoa5 e5 koe-lou7 lun2 tioh8 sim-lai7 e5 pi-ai, tian2 chhut eng-hiong5-sek e5 chhio3-iong5, chai7 ban7-tiong7 hong5-tin5-tiong, chioh tioh8 sio-chiu2 e5 lek8-liong7, an-ui3 chu7-ki2 sit-loh8 e5 khang3-tan2. si7 ui7 cheng5 ui7 ai3 ui7 tioh8 chiong-lai5, kam-goan7 chiong thong3-khou2 khong3 ti7 sim-koann te2, chiah hou7 li2 tong3-cho3 bo5 kam2 bo5 cheng5 bo5 chhu3 bo5 bi7 bo5 huih bo5 bak8-sai2, chong2 u7 chit8 kang chong2 u7 chit8 kang chong2 u7 chit8 kang li2 e7 liau2-kai2, goa2 kah pat8-lang5 bo5 kang5-khoan2."
        ],
        [
          "為情為愛為著將來，甘願將痛苦匟佇心肝底，才予你當做無感無情無趣無味無血無目屎，總有一天總有一天總有一天你會了解，我佮別人無仝款。",
          "ui7 cheng5 ui7 ai3 ui7 tioh8 chiong-lai5, kam-goan7 chiong thong3-khou2 khong3 ti7 sim-koann te2, chiah hou7 li2 tong3-cho3 bo5 kam2 bo5 cheng5 bo5 chhu3 bo5 bi7 bo5 huih bo5 bak8-sai2, chong2 u7 chit8 kang chong2 u7 chit8 kang chong2 u7 chit8 kang li2 e7 liau2-kai2, goa2 kah pat8-lang5 bo5 kang5-khoan2."
        ]
      ],
      "篇名": "我佇茲"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "徛佇港邊看海水，海上傳來船螺聲，少年放蕩袂曉想，好路毋知通好行，啥人知啥人知影阮的心情，想欲反悔想欲拍拚，啊！聽見海鳥的叫聲，叫我轉去叫我轉去轉去做好囝。",
          "khia7 ti7 kang2-pinn khoann3 hai2-chui2, hai2-siong7 thoan5 lai5 chun5-le5-siann, siau3-lian5 hong3-tong7 be7 hiau2 siunn7, ho2 lou7 m7 chai thang-ho2 kiann5, siann2-lang5 chai siann2-lang5 chai-iann2 goan2 e5 sim-cheng5, siunn7 beh hoan2-hoe2 siunn7 beh phah-piann3, ah! thiann-kinn3 hai2-chiau2 e5 kio3-siann, kio3 goa2 tng2 khi3 kio3 goa2 tng2 khi3 tng2 khi3 choe3 ho2-kiann2."
        ],
        [
          "我是一个不孝囝，父母為我心痛疼，冷淡異鄉孤單行，予我每日心驚惶，啥人知啥人知影阮的心情，想欲反悔想欲拍拚，啊！我的一句心聲，我欲轉去我欲轉去轉去做好囝，轉去做好囝。",
          "goa2 si7 chit8 e5 put-hau3-kiann2, pe7-bu2 ui7 goa2 sim thiann3-thang3, leng2-tam7 i7-hiong kou-toann kiann5, hou7 goa2 mui2-jit8 sim kiann-hiann5, siann2-lang5 chai siann2-lang5 chai-iann2 goan2 e5 sim-cheng5, siunn7 beh hoan2-hoe2 siunn7 beh phah-piann3, ah! goa2 e5 chit8 ku3 sim-siann, goa2 beh tng2--khi3 goa2 beh tng2--khi3 tng2 khi3 choe3 ho2-kiann2, tng2 khi3 choe3 ho2-kiann2."
        ]
      ],
      "篇名": "我的心聲"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "時常聽著朋友講食甲四十外歲還毋捌初戀，實在真悲哀！抑若講到我的初戀，人講每一人的一生中，初戀是最難忘，為何我會嚇嚴重，頭一擺就著重傷。猶記得彼年我讀高中，全班算算我上俗，阮彼班的流行騎野狼，我是騎孔明車，落輦又破風。",
          "si5-siong5 thiann tioh8 peng5-iu2 kang2 chiah8 kah si3-chap8 goa7 he3 iau2 m7 pat chhou-loan5, sit8-chai7 chin pi-ai! ah na7 kong2 kau3 goa2 e5 chhou-loan5, lang5 kong2 mui2 chit8 lang5 e5 it-seng tiong, chhou-loan5 si7 choe3 lan5-bong7, ui7-ho5 goa2 e7 hiah giam5-tiong7, thau5 chit8 pai2 chiu7 tioh8-tang7-siong. iau2 ki3-tit hit ni5 goa2 thak8 ko-tiong, choan5 pan sng3-sng3 goa2 siong7 song5, goan2 hit pan e5 liu5-heng5 khia5 Ia2-long5, goa2 si7 khia5 khong2-beng5-chhia, lak lian2 iu7 phoa3 hong."
        ],
        [
          "初戀有啥物好講呢？欲講，講我的初夜，初夜喔！頭一暝喔！哈！著！人講每一人的一生中，頭一暝是最難忘，因何我那會無印象，莫非我抑是原封。猶記得彼年我升國中，漢草已經屆粗勇，阮彼班的對我攏真尊重，全班選我負責扛便當。",
          "chhou-loan5 u7 siann2-mih8 ho2 kong2 nih? beh kong2, kong2 goa2 e5 chhou-ia7, chhou-ia7-ou! thau5-chit8-mi5 ou! ha! tioh8! lang5 kong2 mui2 chit8 lang5 e5 it-seng tiong, thau5-chit8-mi5 si7 choe3 lan5-bong7, in-ho5 goa2 na2 e7 bo5 in3-siong7, boh8-hui goa2 iah8 si7 oan5-hong. iau2 ki3-tit hit ni5 goa2 seng kok-tiong, han3-chhau2 i2-keng kai3 chhou-iong2, goan2 hit pan--e5 tui3 goa2 long2 chin chun-tiong7, choan5 pan soan2 goa2 hu7-chek kng pian7-tong."
        ],
        [
          "嗯！算冊讀了無蓋好啦。哈哈！那裡那裡，阿你彼佟陣佇學校冊讀了好抑毋好？嚨！歹講啦！你聽看覓就知，若是講到讀書我向前衝，追求父母的理想，拄著女生我就無路用。身軀就像中風，有一工四界攏有聽人講，班上飛來一隻鳳，才知影新來同學中，有一位媠甲看著會掠狂。",
          "m3! sng3 chheh thak8 liau2 bo5 kai3 ho2--lah. ha ha! na2-li2 na2-li2, a li2 hit tang-chun7 ti7 hak8-hau7 chheh thak8 liau2 ho2 a2 m7 ho2? liong5! phainn2-kong2--lah! li2 thiann khoann3 mai7 chiu7 chai, na7 si7 kong2 kau3 thak8-chu goa2 hiong3-cheng5 chhiong, tui-kiu5 pe7-bu2 e5 li2-siong2, tu2 tioh8 lu2-seng goa2 chiu7 bo5-lou7-iong7. seng-khu chiu7 chhiunn7 tiong3-hong, u7 chit8 kang si3-koe3 long2 u7 thiann lang5 kong2, pan-siong7 poe lai5 chit8 chiah hong7, chiah chai-iann2 sin lai5 tong5-oh8 tiong, u7 chit8 ui7 sui2 kah khoann3 tioh8 e7 liah8-kong5."
        ],
        [
          "喔！恁學校是男女合校，歹勢啦！啊敢攏講恁攏是攏查甫，阮攏查甫啦，啊嘛讀書予我是無你賢啦！你聽看覓你就知！若講考試我就向後衝，英文數學保持兩个洞，祇有把七仔是我的專長，人人叫我瘸手龍，有一工福利社的小夢，問我晚上到底有沒有空，原來伊對我早就真欣賞，招我散步啊，搧冬風。",
          "ou! lin2 hak8-hau7 si7 lam5-lu2 hah8-hau7, phainn2-se3 lah! ah kann2 long2 kong2 lin2 long2 si7 long2 cha-pou, goan2 long2 cha-pou--lah, ah ma7 thak8-chu hou7 goa2 si7 bo5 li2 gau5--lah! li2 thiann khoann3-mai7 li2 chiu7 chai! na7 kong2 kho2-chhi3 goa2 chiu7 hiong3-au7 chhiong, eng-bun5 sou3-hak8 po2-chhi5 nng7 e5 tong7, chi2-iu2 pha7-chhit-a2 si7 goa2 e5 choan-tiong2, lang5-lang5 kio3 goa2 khe5-chhiu2-liong5, u7 chit8 kang hok-li7-sia7 e5 sio2-bong7, mng7 goa2 boan2-siong7 tau3-te2 iu2 mui5 iu2 khong, goan5-lai5 i tui3 goa2 cha2 chiu7 chin him-siong2, chio goa2 san3-pou7--ah, sian3 tang-hong."
        ],
        [
          "嗨嗨！啊喲！無簡單喔！唉！若是我就無仝款哩！你是按怎呢？我就講我就有一个新來的同學真媠啊！啊！但是呢！人講美人自古配英雄，哮呆就交戇戇。我佮伊三年的同窗，連手嘛毋捌摸，有一工我四界攏有聽人講，伊嫁了毋好底共人做菲佣啦。啊可憐喔！人生在世起起落落，宛如一場春秋大夢，啊！有影啦，這个人生就是按爾旱旱啊啦！莫想赫濟啦！",
          "hai3-hai3! ai-io! bo5 kan2-tan--ou! ai! na7 si7 goa2 chiu7 bo5 kang7-khoan2 lih! li2 si7 an2-choann2 neh? goa2 chiu7 kong2 goa2 chiu7 u7 chit8 e5 sin lai5 e5 tong5-oh8 chin sui2-ah! ah! tan7-si7 ne! lang5 kong2 bi2-jin5 chu7-kou2 phoe3 eng-hiong5, hau3-tai chiu7 kau gong7-gong7. goa2 kah i sann ni5 e5 tong5-chhong, lian5 chhiu2 ma7 m7 bat bong, u7 chit8 kang goa2 si3-koe3 long2 u7 thiann lang5 kong2, i ke3 liau2 m7 ho2 teh ka7 lang5 cho3 hui-iong lah. ah kho2-lin5 ou! jin5-seng chai7-se3 khi2-khi2-loh8-loh8, oan2-ju5 chit8 tiunn5 chhun-chhiu toa7-bang7, ah! u7-iann2--lah, chit e5 jin5-seng chiu7-si7 an2-ni ham3-ham3-a2 lah! mai3 siunn7 hiah che7 lah!"
        ],
        [
          "你莫講我，啊尾也彼个小夢約你，啊你敢有去？有啊！阮全家攏同意啦！按爾喔！阮阿公借我一軀彼个老西裝，我偷穿阮爸的瓦筒，規路的人對我金金相，欣羨怨妒在心中，想未到才拄拄也欲開始爽，一台卡車駛來共我弄，我哀爸叫母一聲慘叫，好哩嘉哉呼！是白日夢。",
          "li2 mai3 kong2 goa2, a2-boe2-a2 hit e5 sio2-bong7 iok li2, a2 li2 kam2 u7 khi3? u7--ah! goan2 choan5-ke long2 tong5-i3--lah! an2-ni ou! goan2 a-kong chioh goa2 chit8 su hit e5 lau7 se-chong, goa2 thau chhng goan2 pa5 e5 hia7-tang5, kui-lou7 e5 lang5 tui3 goa2 kim-kim siong3, him-sian7 oan3-tou3 chai7 sim-tiong, siunn7 boe7 kau3 chiah tu2-tu2-a2 beh khai-si2 song2, chit8 tai5 khah-chhia sai2 lai5 ka7 goa2 long3, goa2 ai pe7 kio3 bu2 chit8 siann chham2 kio3, ho2-lih-ka-chai3 hou! si7 peh8-jit8-bang7."
        ],
        [
          "原來是做夢的喔！哼，啊無仔是欲按怎？啊按爾就無彩哩。喔你嘛較有良心咧，開玩笑啦。啊尾也敢講彼个小夢有去尋你呶？定定寫批予我啦，我就無閒回批。啊所以講啊尾也你敢毋捌交著小姐，無啦！嘛是阮彼个鳥夢我就不要。按爾喔，夢若囥後面就無要緊，啊若囥頭前，伊有要緊，頭前後面攏無好啦！哩都夢遺夢洩彼攏無好啦。",
          "goan5-lai5 si7 cho3-bang7--e5 ou! hng, a2 bo5-a2 si7 beh an2-choann2? a2 an2-ni chiu7 bo5-chhai2--lih. ou li2 ma7 khah u7 liong5-sim--leh, khui goan5-siau3 lah. a2-boe2-a2 kam2 kong2 hit e5 sio2-bong7 u7 khi3 chhoe7 li2 nou3? tiann7-tiann7 sia2-phoe hou7 goa2--lah, goa2 chiu7 bo5-eng5 hoe5-phoe. ah sou2-i2 kong2 a2 boe2-a2 li2 kam2 m7 pat kau tioh8 sio2-chia2, bo5--lah! ma7 si7 goan2 hit e5 chiau2 bang7 goa2 chiu7 put iau3. an2-ni ou, bang7 na7 khng3 au7-bin7 chiu7 bo5-iau3-kin2, a2 na7 khng3 thau5-cheng5, i u7 iau3-kin2, thau5-cheng5 au7-bin7 long2 bo5 ho2--lah! lih-to bong7-ui5 bong7-siat hit long2 bo5 ho2--lah."
        ]
      ],
      "篇名": "我的初戀"
    },
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "來茲蹛，歡迎搬來美麗第一城，前面垃圾，厝後攏是山，濛濛細雨水淹兩尺外。",
          "lai5 chia toa3, hoan-geng5 poann lai5 bi2-le7 te7-it siann5, cheng5-bin7 pun3-so3, chhu3-au7 long2 si7 soann, bong5-bong5 se3-hou7 chui2-im nng7 chhioh goa7."
        ],
        [
          "來茲蹛，景色迷人正經無地看，出門就有足濟砂石車，化學工廠起佇厝隔壁，厝裡就看有對大海運來的砂，鋼筋裡有輻射，保證現代化，偷工減料35葩。高壓電是社區的巴黎鐵塔，用電新鮮閣大聲（我的家庭真可愛整潔美滿又安康）。",
          "lai5 chia toa3, keng2-sek be5-lang5 cheng3-keng bo5 te7 khoann3, chhut-mng5 chiu7 u7 chiok che7 soa-chioh8-chhia, hoa3-hak8 kang-chhiunn2 khi2 ti7 chhu3 keh-piah, chhu3--nih8 chiu7 khoann3 u7 tui3 toa7-hai2 un7 lai5 e5 soa, kng3-kin--nih8 u7 hok-sia7, po2-cheng3 hian7-tai7-hoa3, thau-kang kiam2-liau7 35 pha. ko-ap-tian7 si7 sia7-khu e5 pa-le5 thih-thah, iong7-tian7 sin-sian2 koh toa7-siann (goa2 e5 ka-teng5 chin kho2-ai3 cheng2-kiat bi2-moa2 iu7 an-khong) ."
        ],
        [
          "來茲蹛，歡迎搬來美麗第一城，定定攏會當看著大官，身邊猶有足濟的記者。",
          "lai5 chia toa3, hoan-geng5 poann lai5 bi2-le7 te7-it siann5, tiann7-tiann7 long2 e7 tang3 khoann3 tioh8 toa7-koann, sin-pinn iau2 u7 chiok che7 e5 ki3-chia2."
        ],
        [
          "來茲蹛，就有機會變甲真出名，新聞報導會翕到恁大廳，有時閣會故意予你罵，緊搬來茲蹛，看上fashion的物件，登革熱口蹄疫，核能發電廠，早就已經出現佇茲，請你緊搬來這，來佮我做伴，這裡就是我的家。",
          "lai5 chia toa3, chiu7 u7 ki-hoe7 pinn3-kah chin chhut-mia5, sin-bun5 po3-to7 e7 hip kau3 lin2 toa7-thiann, u7-si5 koh e7 kou3-i3 hou7 li2 ma7, kin2 poann lai5 chia toa3, khoann3 siong7 fashion e5 mih8-kiann7, teng-kek-jiat8 khau2-te5-ek8, hut8-leng5 hoat-tian7-chhiunn2, cha2 chiu7 i2-keng chhut-hian7 ti7 chia, chhiann2 li2 kin2 poann lai5 chia, lai5 kah goa2 cho3-phoann7, che-nih8 chiu7-si7 goa2 e5 ke."
        ],
        [
          "來茲蹛，安全國的美麗第一城，風風雨雨咱攏免著驚，每日過著快樂的生活，來茲蹛～",
          "lai5 chia toa3, an-choan5-kok e5 bi2-le7 te7-it siann5, hong-hong-u2-u2 lan2 long2 bian2 tioh8-kiann, mui2-jit8 koe3 tioh8 khoai3-lok8 e5 seng-oah8,"
        ]
      ],
      "篇名": "我的家"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "踏出社會毋通予人來看未起，不應該看輕自己，做著一个好男兒。社會充滿人情味，應該遵照義理，做一个堂堂男兒，才有出頭的時機。",
          "tah8 chhut sia7-hoe7 m7 thang hou7 lang5 lai5 khoann3 be7 khi2, put-eng-kai khoann3-khin chu7-ki2, choe3 tioh8 chit8 e5 ho2 lam5-ji5. sia7-hoe7 chhiong-moa2 jin5-cheng5-bi7, eng-kai chun-chiau3 gi7-li2, choe3 chit8 e5 tong5-tong5 lam5-ji5, chiah u7 chhut-thau5 e5 si5-ki."
        ],
        [
          "朋友啊！互相支持，應該著拍拚落去，燒酒筊場毋通去，放捨虛華的過去，人生總有好日子。",
          "peng5-iu2 ah! hou7-siong chi-chhi5, eng-kai tioh8 phah-piann3--loh8-khi3, sio-chiu2 kiau2-tiunn5 m7 thang khi3, pang3-sak hi-hoa e5 koe3-khi3, jin5-seng chong2 u7 ho2 jit8-chi2."
        ],
        [
          "朋友應該扶持，為前途愛靠自己，才是好男兒。朋友啊！互相支持，應該著拍拚落去，燒酒筊場毋通去，放捨虛華的過去，人生總有好日子。",
          "peng5-iu2 eng-kai hu5-chhi5, ui7 chian5-tou5 ai3 kho3 chu7-ki2, chiah si7 ho2 lam5-ji5. peng5-iu2 ah! hou7-siong chi-chhi5, eng-kai tioh8 phah-piann3--loh8-khi3, sio-chiu2 kiau2-tiunn5 m7 thang khi3, pang3-sak hi-hoa e5 koe3-khi3, jin5-seng chong2 u7 ho2 jit8-chi2."
        ],
        [
          "朋友應該扶持，為前途愛靠自己，才是好男兒。為前途愛靠自己，才是好男兒。",
          "peng5-iu2 eng-kai hu5-chhi5, ui7 chian5-tou5 ai3 kho3 chu7-ki2, chiah si7 ho2 lam5-ji5. ui7 chian5-tou5 ai3 kho3 chu7-ki2, chiah si7 ho2 lam5-ji5."
        ]
      ],
      "篇名": "我是好男兒"
    }
  ]
}
