{
  "資料": [
    {
      "作者": "羅安、郭政和",
      "出版年": "0",
      "文類": "流行歌",
      "書寫系統": "漢字",
      "段": [
        [
          "快快樂樂漸漸跟著音樂的節奏，阮歡歡喜喜慢慢感受初戀的心跳，因為心若有開，講話投機，佮你鬥陣永遠是笑瞇瞇。",
          "khoai3-khoai3-lok8-lok8 chiam7-chiam7 toe3 tioh8 im-gak8 e5 chiat-chau3, goan2 hoann-hoann-hi2-hi2 ban7-ban7 kam2-siu7 chhou-loan5 e5 sim-thiau3, in-ui7 sim na7 u7 khui, kong2-oe7 tau5-ki, kah li2 tau3-tin7 eng2-oan2 si7 chhio3-bi-bi."
        ],
        [
          "想你想你漸漸變成每日的困擾，若等你等你電話無到，規个面臭臭。夢中明明有你，夢醒無見你，敢攏未像阮的心想欲見你的面？你就是身騎白馬走尋阮的王子，阮是故事內面祈禱的媠公主，你心若毋甘，緊將阮來解救。",
          "siunn7 li2 siunn7 li2 chiam7-chiam7 pinn3-seng5 mui2-jit8 e5 khun3-jiau2, na7 tan2 li2 tan2 li2 tian7-oe7 bo5 kau3, kui e5 bin7 chhau3-chhau3. bang7-tiong beng5-beng5 u7 li2, bang7 chhinn2 bo5 kinn3 li2, kiam2 long2 boe7 chhiunn7 goan2 e5 sim siunn7 beh kinn3 li2 e5 bin7? li2 chiu7-si7 sin khia5 peh8 be2 chau2 chhoe7 goan2 e5 ong5-chu2, goan2 si7 kou3-su7 lai7-bin7 ki5-to2 e5 sui2 kong-chu2, li2 sim na7 m7 kam, kin2 chiong goan2 lai5 kai2-kiu3."
        ],
        [
          "跟著音樂跳舞，阮輕輕倚踮你的身軀，聲聲句句你講阮是你的小寶貝，會永永遠遠將阮疼佇你的心肝底，像月娘天星攏未分開，希望你是真心的話，阮今後攏未孤單一个。",
          "toe3 tioh8 im-gak8 thiau3-bu2, goan2 khin-khin oa2 tiam3 li2 e5 seng-khu, siann-siann-ku3-ku3 li2 kong2 gun2 si7 li2 e5 sio2 po2-poe3, e7 eng2-eng2-oan2-oan2 chiong goan2 thiann3 ti7 li2 e5 sim-koann te2, chhiunn7 goeh8-niu5 thinn-chhinn long2 boe7 hun-khui, hi-bong7 li2 si7 chin-sim e5 oe7, goan2 kim-au7 long2 boe7 kou-toann chit8 e5."
        ]
      ],
      "篇名": "白馬王子"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "目一下開，心肝來像秤錘，犀牛望月過日子，煩惱是阮將來，怨嘆啊！阮過去茫茫過五更。手抱月琴啊！思啊！思想枝。觀星望斗醉生啊！夢死。為錢來失志氣，為錢來睏未去，阮看破彼个世情，毋啊！想伊。",
          "bok8 chit8-e7 khui, sim-koann lai5 chhiunn7 chhin3-thui5, sai-gu5 bang7 goeh8 koe3 jit8-chi2, hoan5-lo2 si7 goan2 chiong-lai5, oan3-than3 ah! goan2 koe3-khi3 bang5-bang5 koe3 gou7-kenn. chhiu2-pho7 goeh8-khim5 ah! su ah! su-siong2 ki. koan chhinn bang7 tau2 chui3 senn--ah! bang7 si2. ui7 chinn5 lai5 sit chi3-khi3, ui7 chinn5 lai5 khun3 be7 khi3, goan2 khoann3-phoa3 hit e5 se3-cheng5, m7 ah! siunn7 i."
        ],
        [
          "酒一下開，上好來啉予醉，人情淡薄莫提起，清醒若即憂愁，醉醉咧較規氣，茫茫啊！思想起。",
          "chiu2 chit8-e7 khui, siong7 ho2 lai5 lim hou7 chui3, jin5-cheng5 tam7-poh8 mai3 the5-khi2, chheng-chhenn2 na7 chiah iu-chhiu5, chui3-chui3--leh khah kui-khi3, bang5-bang5 ah! su-siong2 khi2."
        ],
        [
          "目一下開，心肝來像秤錘，犀牛望月過日子，煩惱是阮將來，怨嘆啊！阮過去茫茫過五更。手抱月琴啊！思啊！思想枝。觀星望斗醉生啊！夢死。為錢來失志氣，為錢來睏未去，阮看破彼个世情，毋啊！想伊。",
          "bok8 chit8-e7 khui, sim-koann lai5 chhiunn7 chhin3-thui5, sai-gu5 bang7 goeh8 koe3 jit8-chi2, hoan5-lo2 si7 goan2 chiong-lai5, oan3-than3 ah! goan2 koe3-khi3 bang5-bang5 koe3 gou7-kenn. chhiu2-pho7 goeh8-khim5 ah! su ah! su-siong2 ki. koan chhinn bang7 tau2 chui3 senn--ah! bang7 si2. ui7 chinn5 lai5 sit chi3-khi3, ui7 chinn5 lai5 khun3 be7 khi3, goan2 khoann3-phoa3 hit e5 se3-cheng5, m7 ah! siunn7 i."
        ],
        [
          "酒一下開，上好來啉予醉，人情淡薄莫提起，清醒若即憂愁，醉醉咧較規氣，茫茫啊！思想起。",
          "chiu2 chit8-e7 khui, siong7 ho2 lai5 lim hou7 chui3, jin5-cheng5 tam7-poh8 mai3 the5-khi2, chheng-chhenn2 na7 chiah iu-chhiu5, chui3-chui3--leh khah kui-khi3, bang5-bang5 ah! su-siong2 khi2."
        ]
      ],
      "篇名": "目一下開"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "冷冷的風吹踮我的胸前，親像底叫我毋通閣向前行，舉頭問天，到底我做啥物僥行，你欲對我即酷行。",
          "leng2-leng2 e5 hong chhoe tiam3 goa2 e5 heng-cheng5, chhin-chhiunn7 teh kio3 goa2 m7 thang koh hiong3-cheng5 kiann5, giah8-thau5 mng7 thinn, tau3-te2 goa2 cho3 siann2-mih8 hiau-heng5, li2 beh tui3 goa2 chiah khok-heng5."
        ],
        [
          "阿母啊望我成功，我煞予伊失望，愛人啊望我疼惜，我煞來四處走衝，我煞來四界走尋，啊！毋願相信這就是我的命。",
          "a-bu2--a2 bang7 goa2 seng5-kong, goa2 soah hou7 i sit-bang7, ai3-jin5-a2 bang7 goa2 thiann3-sioh, goa2 soah lai5 si3-chhu3 chau2-chong5, goa2 soah lai5 si3-koe3 chau2-chhoe7, ah! m7 goan7 siong-sin3 che chiu7-si7 goa2 e5 mia7."
        ],
        [
          "一時糊塗來錯誤，我也已經有覺悟，啊！雙腳跪土地，咒誓我欲贏，我是查甫，目屎拭予凋，較艱苦嘛愛拚。",
          "chit8-si5 hou5-tou5 lai5 chho3-gou7, goa2 ia7 i2-keng u7 kak-gou7, ah! siang-kha kui7 thou2-te7, chiu3-choa7 goa2 beh iann5, goa2 si7 cha-pou, bak8-sai2 chhit hou7 ta, khah kan-khou2 ma7 ai3 piann3."
        ]
      ],
      "篇名": "目屎拭予凋"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "目屎撥袂離，孤孤單單來到都市，茫茫毋知欲去佗位。有人替阮安排，內心暗歡喜，戇戇跟伊去，也無懷疑伊的心理到底是啥物，隨隨便便來當做是知己，食虧時陣已經遲。啊！目屎撥袂離。",
          "bak8-sai2 poe2 boe7 li7, kou-kou-toann-toann lai5 kau3 tou-chhi7, bong5-bong5 m7 chai beh khi3 to2-ui7. u7 lang5 thoe3 goan2 an-pai5, lai7-sim am3 hoann-hi2, gong7-gong7 toe3 i khi3, ia7 bo5 hoai5-gi5 i e5 sim-li2 tau3-te2 si7 siann2-mih8, sui5-sui5-pian7-pian7 lai5 tong3-cho3 si7 ti-ki2, chiah8-khui si5-chun7 i2-keng ti5. ah! bak8-sai2 poe2 boe7 li7."
        ],
        [
          "目屎撥袂離，孤孤單單來到都市，茫茫毋知欲去佗位。有人替阮安排，內心暗歡喜，戇戇跟伊去，也無懷疑伊的心理到底是啥物，隨隨便便來當做是知己，食虧時陣已經遲。啊！目屎撥袂離。",
          "bak8-sai2 poe2 boe7 li7, kou-kou-toann-toann lai5 kau3 tou-chhi7, bong5-bong5 m7 chai beh khi3 to2-ui7. u7 lang5 thoe3 goan2 an-pai5, lai7-sim am3 hoann-hi2, gong7-gong7 toe3 i khi3, ia7 bo5 hoai5-gi5 i e5 sim-li2 tau3-te2 si7 siann2-mih8, sui5-sui5-pian7-pian7 lai5 tong3-cho3 si7 ti-ki2, chiah8-khui si5-chun7 i2-keng ti5. ah! bak8-sai2 poe2 boe7 li7."
        ],
        [
          "也無懷疑伊的心理到底是啥物，隨隨便便來當做是知己，食虧時陣已經遲。啊！目屎撥袂離。",
          "ia7 bo5 hoai5-gi5 i e5 sim-li2 tau3-te2 si7 siann2-mih8, sui5-sui5-pian7-pian7 lai5 tong3-cho3 si7 ti-ki2, chiah8-khui si5-chun7 i2-keng ti5. ah! bak8-sai2 poe2 boe7 li7."
        ]
      ],
      "篇名": "目屎撥袂離"
    },
    {
      "作者": "林秋離",
      "出版年": "0",
      "文類": "流行歌",
      "書寫系統": "漢字",
      "段": [
        [
          "天即爾烏，落無三滴雨，害我舉著雨傘，等你規下晡。過路的人笑阮的是癡情查甫，對你的心世間只有你看無。",
          "thinn chiah-nih ou, loh8 bo5 sann tih hou7, hai7 goa2 kiah8 tioh8 hou7-soann3, tan2 li2 kui e7-pou. ke3 lou7 e5 lang5 chhio3 goan2 e5 si7 chhi-cheng5 cha-pou, tui3 li2 e5 sim se3-kan chi2-u7 li2 khoann3 bo5."
        ],
        [
          "目睭擘予金，莫非感情是公私分明，愛你愛甲即深，這敢是我的不幸？目睭擘予金，心內反出來攏是真情，你那即爾酷行？愛你閣嫌阮多情。",
          "bak8-chiu peh hou7 kim, bok8-hui kam2-cheng5 si7 kong-su hun-beng5, ai3 li2 ai3 kah chiah chhim, chit kann2 si7 goa2 e5 put-heng7? bak8-chiu peh hou7 kim, sim-lai7 hoan2--chhut-lai5 long2 si7 chin-cheng5, li2 na2 chiah-nih khok-heng5? ai3 li2 koh hiam5 gun2 to-cheng5."
        ],
        [
          "天即爾烏，強強欲落雨，雖然並無落雨，目睭澹糊糊，你那無來，阮嘛是等你一路，對你的心是你將伊撥落塗。",
          "thinn chiah-nih ou, kiong5-kiong5 beh loh8-hou7, sui-jian5 peng7 bo5 loh8-hou7, bak8-chiu tam5-kou5-kou5, li2 na2 bo5 lai5, goan2 ma7 si7 tan2 li2 chit8-lou7, tui3 li2 e5 sim si7 li2 chiong i poe2 loh8 thou5."
        ]
      ],
      "篇名": "目睭擘予金"
    },
    {
      "作者": "謝順福",
      "出版年": "0",
      "文類": "流行歌",
      "書寫系統": "漢字",
      "段": [
        [
          "真心的等待，等無你的愛，換來的結果是悲哀，看無你的人，暗暗流目屎。你我感情的將來，已經若石頭心即爾硬，毋管阮的一生即不幸。",
          "chin-sim e5 tan2-thai7, tan2 bo5 li2 e5 ai3, oann7--lai5 e5 kiat-ko2 si7 pi-ai, khoann3 bo5 li2 e5 lang5, am3-am3 lau5 bak8-sai2. li2 goa2 kam2-cheng5 e5 chiong-lai5, i2-keng na7 chioh8-thau5 sim chiah-nih ngi7, m7-koan2 goan2 e5 it-seng chiah put-heng7."
        ],
        [
          "風無情，雨無情，放阮孤鳥無岫哮未停。石頭心，即爾硬，無情蹧蹋可憐的真情。看未清，阮前程，茫茫渺渺心痠過一生。",
          "hong bo5 cheng5, hou7 bo5 cheng5, hong3 goan2 kou-chiau2 bo5 siu7 hau2 be7 theng5. chioh8-thau5 sim, chiah-ni2 ngi7, bo5 cheng5 chau-that kho2-lin5 e5 chin-cheng5. khoann3 be7-chheng, goan2 chian5-theng5, bong5-bong5-biau2-biau2 sim-sng koe3 it-seng."
        ]
      ],
      "篇名": "石頭心"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "火車行到呀咿都啊！摸咿嗒丟哎唷塝空裡。",
          "hoe2-chhia hang5 kau3 ia i to ah! bong-i-tah tiu-ai-io3 pong7-khang--nih8."
        ],
        [
          "塝空的水咿都丟丟銅仔，咿都啊摸咿嗒丟仔咿都滴落來。",
          "pong7-khang e5 chui2 i to tiuh-tiuh-tang5-a2, i to-a2 bong-i-tah tiu-a2-inn to tih--loh8-lai5."
        ]
      ],
      "篇名": "丟丟咚仔"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "雙腳踏到啊伊都啊咩伊都丟噯唷台北市，看見電燈啊伊都丟丟咚啊，伊都啊麥伊都丟啊伊都寫紅字，人地生疏啊伊都啊咩伊都丟噯唷來閣去，險予烏頭啊伊都丟丟咚啊，伊都啊麥伊都丟啊伊都撞半死。",
          "siang kha tah8 kau3 a i-to a-be-i-to-tiu ai-io3 Tai5-pak-chhi7, khoann3-kinn3 tian7-teng a2 i-to tiuh-tiuh-tang5-a2, i-to a2-beh8 i-to tiu-a i-to sia2 ang5-ji7, lang5-te7 chhinn-sou a2 i-to a-be i-to-tiu ai-io3 lai5 koh khi3, hiam2 hou7 ou-thau5 a2 i-to tiuh-tiuh-tang5-a2, i-to a2-beh8 i-to tiu-a i-to long3 poann3-si2."
        ],
        [
          "借問公園啊伊都啊咩伊都丟噯唷對佗去？問著客人啊伊都丟丟咚啊，伊都啊麥伊都丟啊伊都我毋知，拖車走來啊伊都啊咩伊都丟噯唷拖我去。",
          "chioh-mng7 kong-hng5 a2 i-to a-be i-to-tiu ai-io3 tui3 to2 khi3? mng7 tioh8 kheh-lang5 a2 i-to tiuh-tiuh-tang5-a2, i-to a2-beh8 i-to tiu-a i-to goa2 m7 chai, thoa-chhia chau2--lai5 a2 i-to a-be i-to-tiu ai-io3 thoa goa2 khi3."
        ],
        [
          "去到公園啊伊都丟丟咚啊，伊都啊麥伊都丟啊伊都摸無錢，車夫開喙啊伊都啊咩伊都丟噯唷伊與嬖，腰包無錢啊伊都丟丟咚啊，伊都啊麥伊都丟啊伊都坐欲死，車夫開喙啊伊都啊咩伊都丟噯唷伊與嬖，腰包無錢啊伊都丟丟咚啊，伊都啊麥伊都丟啊伊都坐欲死。",
          "khi3 kau3 kong-hng5 a2 i-to tiuh-tiuh-tang5-a2, i-to a2-beh8 i-to tiu-a i-to bong bo5 chinn5, chhia-hu khui-chhui3 a2 i-to a-be i-to-tiu ai-io3 i i7 pi3, io-pau bo5 chinn5 a2 i-to tiuh-tiuh-tang5-a2, i-to a2-beh8 i-to tiu-a i-to che7 beh si2, chhia-hu khui-chhui3 a2 i-to a-be i-to-tiu ai-io3 i i7 pi3, io-pau bo5 chinn5 a2 i-to tiuh-tiuh-tang5-a2, i-to a2-beh8 i-to tiu-a i-to che7 beh si2"
        ],
        [
          "司機阿哥啊伊都啊麥伊都丟，噯唷免生氣，後擺還你啊伊都丟丟丟咚啊，伊都啊麥伊都丟啊伊都，母仔甲利。",
          "su-ki a-ko a2 i-to a2-beh8 i-to-tiu, ai-io3 bian2 siunn7-khi3, au7-pai2 heng5 li2 a2 i-to tiuh-tiuh-tang5-a2, i-to a2-beh8 i-to tiu-a i-to, bu2--a2 kah lai7."
        ]
      ],
      "篇名": "丟丟咚"
    },
    {
      "作者": "陳百潭",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為啥物猶未落雪那會感覺即爾寒，是心事已經結冰凍心肝，為啥物付出全部感情收回無一半？狼狽想著愈凝頭愈疼，搐搐彈，搐搐彈，毋知欲按怎來行，欲閣合也是欲拆？",
          "ui7 siann2-mih8 iau2-boe7 loh8 seh na2 e7 kam2-kak chiah-nih koann5, si7 sim-su7 i2-keng kiat-peng tang3 sim-koann, ui7 siann2-mih8 hu3-chhut choan5-pou7 kam2-cheng5 siu-hoe5 bo5 chit8-poann3? liong5-poe7 siunn7 tioh8 lu2 geng5 thau5 lu2 thiann3, tiuh-tiuh toann5, tiuh-tiuh toann5, m7 chai beh an2-choann2 lai5 kiann5, beh koh hap8 iah8 si7 beh thiah?"
        ],
        [
          "昔日戀歌慣勢來聽，消聲敢一定會消影，毋知欲按怎來行，欲閣合也是欲拆？癡情害我躇躊未定，拖施註定著受折磨。",
          "chhok-jit8 loan5-koa koan3-si3 lai5 thiann, siau siann kam2 it-teng7 e7 siau iann2, m7 chai beh an2-choann2 lai5 kiann5, beh koh hap8 iah8 si7 beh thiah? chhi-cheng5 hai7 goa2 tu5-tiu5 boe7 tiann7, thoa-soa chu3-tiann7 tioh8 siu7 chiat-boa5."
        ]
      ],
      "篇名": "搐搐彈"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "若是我心情鬱悴的時陣，朋友兄弟來相勸，萬事著愛看破予伊去，毋管舞啥物悲傷的代誌，人生海海無了時，抑無你欲按怎予伊去？予伊去予伊去予伊去予伊去。",
          "na7 si7 goa2 sim-cheng5 ut-chut e5 si5-chun7, peng5-iu2 hiann-ti7 lai5 sio-khng3, ban7-su7 tioh8 ai3 khoann3-phoa3 hou7 i khi3, m7 koan2 bu2 siann2-mih8 pi-siong e5 tai7-chi3, jin5-seng hai2-hai2 bo5 liau2-si5, iah8-bo5 li2 beh an2-choann2 hou7 i khi3? hou7 i khi3 hou7 i khi3 hou7 i khi3 hou7 i khi3."
        ],
        [
          "萬事著愛看破予伊去，時常底怨嘆無啥物路用。好運歹運照步行，萬事著愛看破予伊去，世間的變化親像搬電影，時機歹歹那著拚，抑無你欲按怎予伊去？予伊去予伊去予伊去予伊去。",
          "ban7-su7 tioh8 ai3 khoann3-phoa3 hou7 i khi3, si5-siong5 teh oan3-than3 bo5 siann2-mih8 lou7-eng7. ho2 un7 phainn2 un7 chiau3 pou7 kiann5, ban7-su7 tioh8 ai3 khoann3-phoa3 hou7 i khi3, se3-kan e5 pian3-hoa3 chhin-chhiunn7 poann tian7-iann2, si5-ki phainn2-phainn2 na2 tioh8 piann3, iah8-bo5 li2 beh an2-choann2 hou7 i khi3? hou7 i khi3 hou7 i khi3 hou7 i khi3 hou7 i khi3."
        ],
        [
          "萬事著愛看破予伊去，予伊去予伊去予伊去予伊去，抑無你欲按怎予伊去？予伊去予伊去予伊去予伊去。萬事著愛看破予伊去，予伊去予伊去予伊去予伊去，抑無你欲按怎予伊去？",
          "ban7-su7 tioh8 ai3 khoann3-phoa3 hou7 i khi3, hou7 i khi3 hou7 i khi3 hou7 i khi3 hou7 i khi3, iah8-bo5 li2 beh an2-choann2 hou7 i khi3? hou7 i khi3 hou7 i khi3 hou7 i khi3 hou7 i khi3. ban7-su7 tioh8 ai3 khoann3-phoa3 hou7 i khi3, hou7 i khi3 hou7 i khi3 hou7 i khi3 hou7 i khi3, a2 bo5 li2 beh an2-choann2 hou7 i khi3?"
        ]
      ],
      "篇名": "予伊去"
    }
  ]
}
