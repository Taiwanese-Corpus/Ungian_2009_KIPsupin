{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "自從兄弟來監獄內，監獄內受苦嘛無人知，為何鬥陣的你一時嘛失主宰，為何嘛失主宰？到底嘛為啥代？阮嘛袂了解愈想愈悲哀，想著兄弟心傷悲，我聲聲叫出著你名字，啊！等待你出獄我來接你。",
          "chu7 chiong5 hiann-ti7 lai5 kann-gak8 lai7, kann-gak8 lai7 siu7-khou2 ma7 bo5 lang5 chai, ui7-ho5 tau3-tin7 e5 li2 chit8-si5 ma7 sit chu2-chai2, ui7-ho5 ma7 sit chu2-chai2? tau3-te2 ma7 ui7 siann2 tai7? goan2 ma7 boe7 liau2-kai2 lu2 siunn7 lu2 pi-ai, siunn7 tioh8 hiann-ti7 sim siong-pi, goa2 siann-siann kio3 chhut tioh8 li2 mia5-ji7, ah! tan2-thai7 li2 chhut-gak8 goa2 lai5 chiap li2."
        ],
        [
          "自從兄弟來監獄內，監獄內受苦嘛無人知，為何鬥陣的你一時嘛失主宰，為何嘛失主宰？到底嘛為啥代？阮嘛袂了解愈想愈悲哀，想著兄弟心傷悲，我聲聲叫出著你名字，啊！等待你出獄我來接你。",
          "chu7 chiong5 hiann-ti7 lai5 kann-gak8 lai7, kann-gak8 lai7 siu7-khou2 ma7 bo5 lang5 chai, ui7-ho5 tau3-tin7 e5 li2 chit8-si5 ma7 sit chu2-chai2, ui7-ho5 ma7 sit chu2-chai2? tau3-te2 ma7 ui7 siann2 tai7? goan2 ma7 boe7 liau2-kai2 lu2 siunn7 lu2 pi-ai, siunn7 tioh8 hiann-ti7 sim siong-pi, goa2 siann-siann kio3 chhut tioh8 li2 mia5-ji7, ah! tan2-thai7 li2 chhut-gak8 goa2 lai5 chiap li2."
        ],
        [
          "自從兄弟來監獄內，監獄內受苦嘛無人知，為何鬥陣的你一時嘛失主宰，為何嘛失主宰？到底嘛為啥代？阮嘛袂了解愈想愈悲哀，想著兄弟心傷悲，我聲聲叫出著你名字，啊！等待你出獄我來接你。",
          "chu7 chiong5 hiann-ti7 lai5 kann-gak8 lai7, kann-gak8 lai7 siu7-khou2 ma7 bo5 lang5 chai, ui7-ho5 tau3-tin7 e5 li2 chit8-si5 ma7 sit chu2-chai2, ui7-ho5 ma7 sit chu2-chai2? tau3-te2 ma7 ui7 siann2 tai7? goan2 ma7 boe7 liau2-kai2 lu2 siunn7 lu2 pi-ai, siunn7 tioh8 hiann-ti7 sim siong-pi, goa2 siann-siann kio3 chhut tioh8 li2 mia5-ji7, ah! tan2-thai7 li2 chhut-gak8 goa2 lai5 chiap li2."
        ]
      ],
      "篇名": "探獄情怨"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "世間上寒冷的風啥物滋味，敢是你對阮講話的口氣，今暗的空氣有你氣味，害我傷心袂喘氣。",
          "se3-kan siong7 han5-leng2 e5 hong siann2-mih8 chu-bi7, kam2 si7 li2 tui3 gun2 kong2-oe7 e5 khau2-khi3, kim-am3 e5 khong-khi3 u7 li2 khi3-bi7, hai7 goa2 siong-sim boe7 chhoan2-khui3."
        ],
        [
          "愛情是變成結冰的海水，我困踮水底雙手撥未離，袂當掙脫你，袂當放袂記，因為已經無勇氣。",
          "ai3-cheng5 si7 pian3-seng5 kiat-peng e5 hai2-chui2, goa2 khun3 tiam3 chui2-te2 siang-chhiu2 poe2-boe7-li7, boe7 tang3 chinn-thoah li2, boe7 tang3 pang3 be7 ki3, in-ui7 i2-keng bo5 iong2-khi3."
        ],
        [
          "對你的愛情漸漸熄，恨也漸漸變無味，唯一的感覺傷悲，若是予你鎖踮你身邊，掙脫也是無意義。",
          "tui3 li2 e5 ai3-cheng5 chiam7-chiam7 sit, hun7 ia7 chiam7-chiam7 pian3 bo5 bi7, i5-it e5 kam2-kak siong-pi, na7 si7 hou7 li2 so2 tiam3 li2 sin-pinn, chinn-thoah ia7 si7 bo5 i3-gi7."
        ],
        [
          "我尋無一口溫暖的空氣，傷心的自由也予你提去，愛情的鎖匙已經拍無去，袂當掙脫你身邊。",
          "goa2 chhoe7 bo5 chit8 khau2 un-loan2 e5 khong-khi3, siong-sim e5 chu7-iu5 ia7 hou7 li2 theh8--khi3, ai3-cheng5 e5 so2-si5 i2-keng phah bo5--khu3, boe7 tang3 chinn-thoah li2 sin-pinn."
        ]
      ],
      "篇名": "掙脫"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "天頂哪哩落水啊唉陳唉雷囉公咿啊！溪仔底那哩無水啊唉魚囉這哩亂唉撞囉啊！愛著哪哩阿娘啊唉毋唉敢囉講咿啊！拜託無哪哩媒人啊唉問囉這哩賢唉空囉啊！",
          "thinn-teng2 na2-li2 loh8-chui2-a2 eh8 tan5 eh8 lui5 lo5 kang-i-ah! khe-a2-te2 na2-li2 bo5 chui2 a2 eh8 hi5 loh chit-li2 loan7 eh8 long3 lo5 ah! ai3 tioh8 na2-li2 a-nia5-ah eh8 m7-eh8 kann2 lo5 kong2--i ah! pai3-thok bo5 na2-li2 mui5-lang5-a2 eh8 mng7 lo chit-li2 gau5 e2-khang-lo-ah!"
        ],
        [
          "大隻哪哩水牛啊唉細唉條囉索咿啊！大啊漢哪哩阿娘啊唉細囉這哩漢唉哥囉啊！天頂哪哩阿娘啊哩毋唉捌囉寶咿啊！細唉粒哪哩矸轆啊唉較囉這哩賢唉遨囉啊！",
          "toa7-chiah na2-li2 chui2-gu5-a2 eh8 se3-e2 tiau5 lo5 soh-i ah! toa7-a2 han3 na2-li2 a-nia5-a2 eh8 se3 lo5 chit-li2 han3-ai ko lo5 ah! thinn-teng2 na2-li2 a-nia5-a2-li2 m7 eh8 bat lo5 po2-i ah! soe3-e2 liap8 na2-li2 kan-lok8-a2 eh8 khah-lo chit-li2 gau5-e2 go5 lo5 ah!"
        ]
      ],
      "篇名": "採茶歌"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "春風微微海邊，海鳥成群飛上天。見景傷情珠淚滴，心愛你是在那裡？大聲呼喚你名字，何時轉來阮身邊？啊！晚春晚春毋知著愛等幾年？",
          "chhun-hong bi5-bi5 hai2-pinn, hai2-chiau2 siann5 kun5 poe chiunn7 thinn. kinn3 keng2 siong-cheng5 chu-lui7 tih, sim-ai3 li2 si7 chai7 na2-li2? toa7-siann hou-hoan3 li2 mia5-ji7, ho5-si5 tng2 lai5 goan2 sin-pinn? ah! boan2-chhun boan2-chhun m7 chai tioh8 ai3 tan2 kui2 ni5?"
        ],
        [
          "春風微微海邊，海鳥成群飛上天。見景傷情珠淚滴，心愛你是在那裡？大聲呼喚你名字，何時轉來阮身邊？啊！晚春晚春毋知著愛等幾年？",
          "chhun-hong bi5-bi5 hai2-pinn, hai2-chiau2 siann5 kun5 poe chiunn7 thinn. kinn3 keng2 siong-cheng5 chu-lui7 tih, sim-ai3 li2 si7 chai7 na2-li2? toa7-siann hou-hoan3 li2 mia5-ji7, ho5-si5 tng2 lai5 goan2 sin-pinn? ah! boan2-chhun boan2-chhun m7 chai tioh8 ai3 tan2 kui2 ni5?"
        ],
        [
          "大聲呼喚你名字，何時轉來阮身邊？啊！晚春晚春毋知著愛等幾年？",
          "toa7-siann hou-hoan3 li2 mia5-ji7, ho5-si5 tng2 lai5 goan2 sin-pinn? ah! boan2-chhun boan2-chhun m7 chai tioh8 ai3 tan2 kui2 ni5?"
        ]
      ],
      "篇名": "晚春"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "日頭漸漸落山後，田頭田尾水蛙咯咯哮，哮的聲哈哈哈哈哈哈哈哈。這敢毋是細隻水蛙仔佇底哭，噯唷底哭無伴佮伊來七桃，徛佇彼爿田仔頭目睭攝一下攝一下，哈哈哈哈哈無伴佇底哭。",
          "jit8-thau5 chiam7-chiam7 loh8 soann-au7, chhan5-thau5 chhan5-boe2 chui2-ke kok-kok hau2, hau2 e5 siann ha ha ha ha ha ha ha ha. che kam2 m7 si7 se3 chiah chui2-ke-a2 ti7  teh khau3, ai-io3 teh khau3 bo5 phoann7 kah i lai5 thit-tho5, khia7 ti7 hit peng5 chhan5-a2 thau5 bak8-chiu nih chit8 e7 nih chit8 e7, ha ha ha ha ha bo5 phoann7 ti7 teh khau3."
        ],
        [
          "暗頭水蛙上愛食土蚓，厝頭厝後四界佇底巡，哮的聲哈哈哈哈哈哈哈哈，這敢毋是細隻水蛙仔佇底哭，噯唷叫著相好的佮伊來七桃，徛佇彼爿田仔頭下頦呷一下呷一下，哈哈哈哈哈叫伊趕緊來。",
          "am3-thau5 chui2-ke siong7 ai3 chiah8 tou7-un2, chhu3-thau5 chhu3-au7 si3-koe3 ti7 teh sun5, hau2 e5 siann ha ha ha ha ha ha ha ha, che kam2 m7 si7 se3 chiah chui2-ke-a2 ti7 teh khau3, ai-io3 kio3 tioh8 siong-ho2 e5 kah i lai5 thit-tho5, khia7 ti7 hit peng5 chhan5-a2-thau5 e7-hoai5 ka7 chit8 e7 ka7 chit8 e7, ha ha ha ha ha kio3 i koann2-kin2 lai5."
        ],
        [
          "半暝水蛙傷活動，溪頭溪尾去底食蠓蟲，哮的聲哈哈哈哈哈哈哈哈，這敢毋是細隻水蛙仔佇底哭，噯唷底笑心愛的佮伊來七桃，徛佇彼爿田仔頭做堆合一下合一下，哈哈哈哈哈弄呀弄叮噹。",
          "poann3-mi5 chui2-ke siunn oah8-tang7, khoe-thau5 khoe-be2 khi3 teh chiah8 bang2-thang5, hau2 e5 siann ha ha ha ha ha ha ha ha, che kam2 m7 si7 se3 chiah chui2-ke-a2 ti7 teh khau3, ai-io3 teh chhio3 sim-ai3 e5 kah i lai5 thit-tho5, khia7 ti7 hit peng5 chhan5-a2-thau5 choe3-tui kap chit8 e7 kap chit8 e7, ha ha ha ha ha long7 iah long7 teng-tang."
        ]
      ],
      "篇名": "暗頭仔水蛙"
    },
    {
      "作者": "無",
      "出版年": "1969",
      "文類": "流行歌",
      "書寫系統": "漢字",
      "段": [
        [
          "月色光光照在窗邊，看出窗外橋燈青青，為著家貧離開鄉里，望月思鄉心又傷悲。啊！港中的水靜靜又鄭毋知，怎樣阻擋袂去，悶悶到深更。",
          "goeh8-sek kng-kng chio3 chai7 thang-pinn, khoann3 chhut thang-goa7 kio5 teng chhinn-chhinn, ui7 tioh8 ka pin5 li7-khui hiong-li2, bang7 goeh8 su-hiong sim iu7 siong-pi. ah! kang2-tiong e5 chui2 cheng7-cheng7 iu7 tinn3 m7 chai, chainn2-iunn7 chou2-tong3 boe7 khi3, bun7-bun7 kau3 chhim kinn."
        ],
        [
          "阮自離開故鄉了後，宛然孤鳥歇在荒郊，每每夜靜月明時候，心情又悶目屎又流。啊！想著家中父母年老，憂愁心情暗中啼哭，無離阮心頭。",
          "goan2 chu7 li7-khui kou3-hiong liau2-au7, oan2-jian5 kou-chiau2 hioh chai7 hong-kau, mui2-mui2 ia7 cheng7 geh8-beng5 si5-hou7, sim-cheng5 iu7 bun7 bak8-sai2 iu7 lau5. ah! siunn7 tioh8 ka-tiong pe7-bu2 ni5-lau7, iu-chhiu5 sim-cheng5 am3-tiong thi5-khau3, bo5 li7 gun2 sim-thau5."
        ],
        [
          "月色光光照在窗邊，看出窗外橋燈青青，為著家貧離開鄉里，望月思鄉心又傷悲。啊！港中的水靜靜又鄭毋知，怎樣阻擋袂去，悶悶到深更。",
          "goeh8-sek kng-kng chio3 chai7 thang-pinn, khoann3 chhut thang-goa7 kio5 teng chhinn-chhinn, ui7 tioh8 ka pin5 li7-khui hiong-li2, bang7 goeh8 su-hiong sim iu7 siong-pi. ah! kang2-tiong e5 chui2 cheng7-cheng7 iu7 tinn3 m7 chai, chainn2-iunn7 chou2-tong3 boe7 khi3, bun7-bun7 kau3 chhim kinn."
        ]
      ],
      "篇名": "望月思鄉"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我相信相信無人無人比我較愛你，我愛你愛你毋是毋是一日也兩日，我毋甘毋甘予你孤單一个踮鄉里，我希望希望會陪伴你身邊。但是我啊！踮佇他鄉，只有忍耐只有忍耐，望月想你。",
          "goa2 siong-sin3 siong-sin3 bo5 lang5 bo5 lang5 pi2 goa2 khah ai3 li2, goa2 ai3 li2 ai3 li2 m7 si7 m7 si7 chit8 jit8 iah8 nng7 jit8, goa2 m7 kam m7 kam hou7 li2 kou-tan chit8 e5 tiam3 hiunn-li2, goa2 hi-bong7 hi-bong7 e7 poe5-phoann7 li2 sin-pinn. tan7-si7 goa2--ah! tiam3 ti7 thann-hiong, chi2-u7 jim2-nai7 chi2-u7 jim2-nai7, bang7 goeh8 siunn7 li2."
        ],
        [
          "我毋是毋是存心存心欲來耽誤你，是因為因為環境袂當予我赫如意，我無奈無奈心情只有寫批安慰你，我以後以後會真心照顧你。現在我啊！踮佇他鄉，只有忍耐只有忍耐，望月想你。",
          "goa2 m7 si7 m7 si7 chun5-sim chun5-sim beh lai5 tam-gou7 li2, si7 in-ui7 in-ui7 khoan5-keng2 boe7 tang3 hou7 goa2 hiah ju5-i3, goa2 bo5-nai7 bo5-nai7 sim-cheng5 chi2-u7 sia2 phoe an-ui3 li2, goa2 i2-au7 i2-au7 e7 chin-sim chiau3-kou3 li2. hian7-chai7 goa2--ah! tiam3 ti7 thann-hiong, chi2-u7 jim2-nai7 chi2-u7 jim2-nai7, bang7 goeh8 siunn7 li2."
        ],
        [
          "我毋是毋是存心存心欲來耽誤你，是因為因為環境袂當予我赫如意，我無奈無奈心情只有寫批安慰你，我以後以後會真心照顧你。現在我啊！踮佇他鄉，只有忍耐只有忍耐，望月想你。",
          "goa2 m7 si7 m7 si7 chun5-sim chun5-sim beh lai5 tam-gou7 li2, si7 in-ui7 in-ui7 khoan5-keng2 boe7 tang3 hou7 goa2 hiah ju5-i3, goa2 bo5-nai7 bo5-nai7 sim-cheng5 chi2-u7 sia2 phoe an-ui3 li2, goa2 i2-au7 i2-au7 e7 chin-sim chiau3-kou3 li2. hian7-chai7 goa2--ah! tiam3 ti7 thann-hiong, chi2-u7 jim2-nai7 chi2-u7 jim2-nai7, bang7 goeh8 siunn7 li2."
        ]
      ],
      "篇名": "望月想愛人"
    },
    {
      "作者": "黃建銘",
      "出版年": "0",
      "文類": "流行歌",
      "書寫系統": "漢字",
      "段": [
        [
          "總是有情怨無情，月娘暗淡替阮抱不平，那會有緣變無緣，情絲袂當相牽連。",
          "chong2-si7 u7 cheng5 oan3 bo5 cheng5, goeh8-niu5 am3-tam7 thoe3 goan2 phau7-put-peng5, na2 e7 u7 ian5 pian3 bo5 ian5, cheng5-si boe7 tang3 sio khan-lian5."
        ],
        [
          "每暗思念彼一人，也毋知青春一工又一工，除了悲傷無半項，敢講伊忍心毋願來痛疼，啊！過去的過去的一切，那通予伊變成空。",
          "mui2 am3 su-liam7 hit chit8 lang5, ia7 m7 chai chheng-chhun chit8 kang iu7 chit8 kang, tu5-liau2 pi-siong bo5 poann3 hang7, kam2 kong2 i jim2-sim m7 goan7 lai5 thiann3-thang3, ah! koe3-khi3 e5 koe3-khi3 e5 it-chhe3, na2 thang hou7 i pian3-seng5 khang."
        ]
      ],
      "篇名": "望伊來疼痛"
    },
    {
      "作者": "徐林維國",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你嫌阮親像天頂的雲，飄東飄西未安穩，其實你無了解阮的用心，你無了解我的情深。",
          "li2 hiam5 goan2 chhin-chhiunn7 thinn-teng2 e5 hun5, phiau tang phiau sai be7 an-un2, ki5-sit8 li2 bo5 liau2-kai2 goan2 e5 iong7-sim, li2 bo5 liau2-kai2 goa2 e5 cheng5 chhim."
        ],
        [
          "你嫌阮親像無岸的船，漂南漂北無停睏，其實你無了解阮的心，無了解阮的用心。",
          "li2 hiam5 goan2 chhin-chhiunn7 bo5 hoann7 e5 chun5, phiau3 lam5 phiau3 pak bo5 theng5-khun3, ki5-sit8 li2 bo5 liau2-kai2 goan2 e5 sim, bo5 liau2-kai2 goan2 e5 iong7-sim."
        ],
        [
          "愛你的心久久長長，天地會證明阮的誠懇，愛你的心久久長長，阮講過的話攏有準算。",
          "ai3 li2 e5 sim ku2-ku2-tng5-tng5, thinn-te7 e7 cheng3-beng5 goan2 e5 seng5-khun2, ai3 li2 e5 sim ku2-ku2-tng5-tng5, gun2 kong2 koe3 e5 oe7 lang2 u7 chun2-sng3."
        ],
        [
          "我即疼惜咱這段緣份，你的誤解加添阮憂悶，啥人願意做著飄浪的靈魂，望你了解阮的心。",
          "goa2 chiah thiann3-sioh lan2 chit toann7 ian5-hun7, li2 e5 gou7-kai2 ke-thinn goan2 iu-bun7, siann2 lang5 goan7-i3 choe3 tioh8 phiau-long7 e5 leng5-hun5, bang7 li2 liau2-kai2 goan2 e5 sim."
        ]
      ],
      "篇名": "望你了解我的心"
    },
    {
      "作者": "那卡諾",
      "出版年": "1947",
      "文類": "流行歌",
      "書寫系統": "漢字",
      "段": [
        [
          "每日思念你一人，袂得通相見，親像鴛鴦水鴨不時相隨，無疑會來拆分離。牛郎織女兩个每年有相會，怎樣你那一去全然無回，放  阮孤單一个。",
          "mui2-jit8 su-liam7 li2 chit8 lang5, boe7-tit thang sann-kian3, chhin-chhiunn7 oan-iunn chui2-ah put-si5 siong-sui5, bo5-gi5 e7 lai5 thiah hun-li7. gu5-long5 chit-lu2 in nng7 e5 mui2-ni5 u7 siong-hoe7, chainn2-iunn7 li2 na2 it khi3 choan5-jian5 bo5 hoe5, pang3 goan2 kou-toann chit8 e5."
        ],
        [
          "若是黃昏月娘欲出來的時，加添阮心內悲哀，你欲佮阮離開彼一日，也是月欲出來的時。阮只好來拜託月娘替阮講予伊知，講阮每日悲傷流目屎，希望你早一日轉來。",
          "na7 si7 hong5-hun goeh8-niu5 beh chhut--lai5 e5 si5, ka-thiam gun2 sim-lai7 pi-ai, li2 beh kah goan2 li7-khui hit chit8 jit8, ia7 si7 geh8 beh chhut--lai5 e5 si5. goan2 chi2-ho2 lai5 pai3-thok goeh8-niu5 thoe3 goan2 kong2 hou7 i chai, kong2 gun2 mui2-jit8 pi-siong lau5 bak8-sai2, hi-bong7 li2 cha2 chit8 jit8 tng2--lai5."
        ],
        [
          "若是黃昏月娘欲出來的時，加添阮心內悲哀，你欲佮阮離開彼一日，也是月欲出來的時。阮只好來拜託月娘替阮講予伊知，講阮每日悲傷流目屎，希望你早一日轉來。",
          "na7 si7 hong5-hun goeh8-niu5 beh chhut--lai5 e5 si5, ka-thiam gun2 sim-lai7 pi-ai, li2 beh kah goan2 li7-khui hit chit8 jit8, ia7 si7 geh8 beh chhut--lai5 e5 si5. goan2 chi2-ho2 lai5 pai3-thok goeh8-niu5 thoe3 goan2 kong2 hou7 i chai, kong2 gun2 mui2-jit8 pi-siong lau5 bak8-sai2, hi-bong7 li2 cha2 chit8 jit8 tng2--lai5."
        ]
      ],
      "篇名": "望你早歸"
    }
  ]
}
