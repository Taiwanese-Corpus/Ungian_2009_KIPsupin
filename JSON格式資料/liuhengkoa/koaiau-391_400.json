{
  "資料": [
    {
      "作者": "林志才",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你若有情你應該知，知影我到底是快樂抑是悲哀，你若有情你應該知，知影我時常為你流著目淚，你若有情你應該知，知影我需要真心關懷需要了解，你若有情你應該知，知影我上驚面對冷清世界。",
          "li2 na7 u7 cheng5 li2 eng-kai chai, chai-iann2 goa2 tau3-te2 si7 khoai3-lok8 iah8 si7 pi-ai, li2 na7 u7 cheng5 li2 eng-kai chai, chai-iann2 goa2 si5-siong5 ui7 li2 lau5 tioh8 bok8-lui7, li2 na7 u7 cheng5 li2 eng-kai chai, chai-iann2 goa2 su-iau3 chin-sim koan-hoai5 su-iau3 liau2-kai2, li2 na7 u7 cheng5 li2 eng-kai chai, chai-iann2 goa2 siong7 kiann bin7-tui3 leng2-chheng se3-kai3."
        ],
        [
          "雖然是以早我對你的情一直是深似海，可惜你對我的情一直是搖搖又擺擺，我對你付出全部的心，無可能你會全然毋知，換轉來的只有是心碎，一遍又一遍受著傷害。我已經對你看破，無可能閣再沉落苦海，你的解說我也當做毋知。",
          "sui-jian5 si7 i2-cha2 goa2 tui3 li2 e5 cheng5 it-tit8 si7 chhim su3 hai2, kho2-sioh li2 tui3 goa2 e5 cheng5 it-tit8 si7 io5-io5 iu7 pai2-pai2, goa2 tui3 li2 hu3-chhut choan5-pou7 e5 sim, bo5 kho2-leng5 li2 e7 choan5-jian5 m7 chai, oann7--tng2-lai5 e5 chi2-u7 si7 sim chhui3, chit8 pian3 iu7 chit8 pian3 siu7 tioh8 siong-hai7. goa2 i2-keng tui3 li2 khoann3-phoa3, bo5 kho2-leng5 koh chai3 tim5 loh8 khou2-hai2, li2 e5 kai2-soeh goa2 ia7 tong3-cho3 m7 chai."
        ]
      ],
      "篇名": "你若有情"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "鼻著酒，人就淡薄仔茫，想著你，目睭淡薄仔紅，緣無夠深情路行偆孤帆，愛無夠重，天光只是一場夢。",
          "phinn7 tioh8 chiu2, lang5 chiu7 tam7-poh8-a2 bang5, siunn7 tioh8 li2, bak8-chiu tam7-poh8-a2 ang5, ian5 bo5-kau3 chhim-cheng5 lou7 kiann5 chhun kou phang5, ai3 bo5-kau3 tang7, thinn-kng chi2-si7 chit8 tiunn5 bang7."
        ],
        [
          "珠淚滴，喙有淡薄仔鹹，風吹來，面有淡薄仔黏，無一雙手掠會椆想飛的心，無一句話留會椆欲走的人，你若欲愛別人，就莫問我傷甲偌重，你的唚佮你的情，對阮一世人變成戲弄。",
          "chu-lui7 tih, chhui3 u7 tam7-poh8-a2 kiam5, hong chhoe--lai5, bin7 u7 tam7-poh8-a2 liam5, bo5 chit8 siang chhiu2 liah8 e7 tiau5 siunn7 poe e5 sim, bo5 chit8 ku3 oe7 lau5 e7 tiau5 beh chau2 e5 lang5, li2 na7 beh ai3 pat8-lang5, chiu7 mai3 mng7 goa2 siong kah joa7 tang7, li2 e5 chim kah li2 e5 cheng5, tui3 gun2 chit8-si3-lang5 pinn3-seng5 hi3-lang7."
        ],
        [
          "你若欲愛別人，就做你去尋你的夢，阮若笑，阮若哭，對你已經攏無效，你若欲愛別人。",
          "li2 na7 beh ai3 pat8-lang5, chiu7 choe3 li2 khi3 chhoe7 li2 e5 bang7, goan2 na7 chhio3, goan2 na7 khau3, tui3 li2 i2-keng long2 bo5-hau7, li2 na7 beh ai3 pat8-lang5."
        ]
      ],
      "篇名": "你若欲愛別人"
    },
    {
      "作者": "張勇強",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你若愛我請你離開我，毋願閣再為著愛來忍受拖磨，請你將阮當做天頂的雲，天涯放阮自由行。",
          "li2 na7 ai3 goa2 chhiann2 li2 li7-khui goa2, m7 goan7 koh chai3 ui7 tioh8 ai3 lai5 jim2-siu7 thoa-boa5, chhiann2 li2 chiong goan2 tong3-cho3 thinn-teng2 e5 hun5, thian-gai5 pang3 goan2 chu7-iu5 kiann5."
        ],
        [
          "上驚半暝尋無你的人，上驚夢醒一切攏是空，一次一次阮苦守空房，心痠亂亂夢，毋是阮無愛你做伴，毋是阮甘願寂寞孤單，一次一次造成的傷痕，予阮愈愛心愈驚。",
          "siong7 kiann poann3-mi5 chhoe7 bo5 li2 e5 lang5, siong7 kiann bang7-chhinn2 it-chhe3 long2 si7 khang, chit8 chhu3 chit8 chhu3 goan2 khou2-siu2 khang-pang5, sim-sng loan7-loan7 bang7, m7 si7 goan2 bo5 ai3 li2 cho3-phoann7, m7 si7 goan2 kam-goan7 chek8-bok8 kou-toann, chit8 chhu3 chit8 chhu3 cho7-seng5 e5 siong-hun5, hou7 gun2 lu2 ai3 sim lu2 kiann."
        ],
        [
          "你若愛我請你離開我，毋敢接受你的愛，驚伊會燒死我，請你請你原諒阮欲離開，袂當佮你相依倚，你若愛我請你離開我，毋願閣再為著愛來忍受拖磨，請你將阮當做天頂的雲，天涯放阮自由行。",
          "li2 na7 ai3 goa2 chhiann2 li2 li7-khui goa2, m7 kiam2 chiap-siu7 li2 e5 ai3, kiann i e7 sio-si2 goa2, chhiann2 li2 chhiann2 li2 goan5-liong7 goan2 beh li7-khui, boe7 tang3 kah li2 siong3 i-oa2, li2 na7 ai3 goa2 chhiann2 li2 li7-khui goa2, m7 goan7 koh chai3 ui7 tioh8 ai3 lai5 jim2-siu7 thoa-boa5, chhiann2 li2 chiong goan2 tong3-cho3 thinn-teng2 e5 hun5, thian-gai5 pang3 goan2 chu7-iu5 kiann5."
        ]
      ],
      "篇名": "你若愛我請你離開我"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "莫閣講矣，阮無想欲聽，對你我已經攏看破，你花心毋是一工兩工，只是我勸自己愛認命，事到如今，阮已經慼心，認命予你當做無個性，花言巧語袂當做正經，一切是我自己分未清。",
          "mai3 koh kong2 ah, goan2 bo5 siunn7 beh thiann, tui3 li2 goa2 i2-keng long2 khoann3-phoa3, li2 hoa-sim m7 si7 chit8 kang nng7 kang, chi2-si7 goa2 khng3 chu7-ki2 ai3 jin7-mia7, su7 kau3 ju5-kim, goan2 i2-keng chheh-sim, jin7-mia7 hou7 li2 tong3-cho3 bo5 ko3-seng3, hoa-gian5-kha2-gu2 boe7 tang3 cho3 cheng3-keng, it-chhe3 si7 goa2 chu7-ki2 hun be7 chheng."
        ],
        [
          "你真正傷著我的心，這一擺阮未閣再容忍，溫柔的女人也有堅強的個性，你千萬毋通將阮看輕，你真正傷著我的心，這一擺阮絕對未閣來心軟，女人的一生只有短短的青春，阮甘願孤單也較清心。",
          "li2 chin-chiann3 siong tioh8 goa2 e5 sim, che chit8 pai2 goan2 boe7 koh chai3 iong5-jim2, un-jiu5 e5 lu2-jin5 ia7 u7 kian-kiong5 e5 ko3-seng3, li2 chhian-ban7 m7 thang chiong goan2 khoann3-khin, li2 chin-chiann3 siong tioh8 goa2 e5 sim, che chit8 pai2 goan2 choat8-tui3 be7 koh lai5 sim-nng2, lu2-jin5 e5 it-seng chi2-u7 te2-te2 e5 chheng-chhun, goan2 kam-goan7 kou-toann ia7 khah chheng-sim."
        ]
      ],
      "篇名": "你真正傷著我的心"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你未了解，未了解我的悲哀。你未了解，未了解我的心情。你未了解，未了解我的痛苦。你未了解，（哭枵啊！你無講我那會了解？）",
          "li2 be7 liau2-kai2, be7 liau2-kai2 goa2 e5 pi-ai. li2 be7 liau2-kai2, be7 liau2-kai2 goa2 e5 sim-cheng5. li2 be7 liau2-kai2, be7 liau2-kai2 goa2 e5 thong3-khou2. li2 be7 liau2-kai2,  (khau3-iau ah! li2 bo5 kong2 goa2 na2 e7 liau2-kai2? )"
        ],
        [
          "你未了解，未了解我的悲哀。你未了解，未了解我的心情。你未了解，未了解我的痛苦。你未了解，我想欲來尋伊，我想欲來尋伊，我想欲來尋伊，我想欲來尋伊，等伊我等到天光。",
          "li2 be7 liau2-kai2, be7 liau2-kai2 goa2 e5 pi-ai. li2 be7 liau2-kai2, be7 liau2-kai2 goa2 e5 sim-cheng5. li2 be7 liau2-kai2, be7 liau2-kai2 goa2 e5 thong3-khou2. li2 be7 liau2-kai2, goa2 siunn7 beh lai5 chhoe7 i, goa2 siunn7 beh lai5 chhoe7 i, goa2 siunn7 beh lai5 chhoe7 i, goa2 siunn7 beh lai5 chhoe7 i, tan2 i goa2 tan2 kau3 thinn-kng."
        ],
        [
          "看著一台摩托車飆過頭前，那會是你，那會是你，我才了解，我完全了解。好朋友你莫鬱悴，查甫囝是袂當哭，若是擋未椆，就吞落腹肚裡，若是欲買醉，阮挺你夠夠。查某人閣尋就有，像你即緣投，免驚  無炮。",
          "khoann3 tioh8 chit8 tai5 mo5-thok-chhia pio ke3 thau5-cheng5, na2 e7 si7 li2, na2 e7 si7 li2, goa2 chiah liau2-kai2, goa2 oan5-choan5 liau2-kai2. ho2-peng5-iu2 li2 mai3 ut-chut, cha-pou-kiann2 si7 boe7 tang3 khau3, na7 si7 tong3-boe7-tiau5, chiu7 thun loh8 pak-tou2--nih8, na7 si7 beh be2 chui3, goan2 thin7 li2 kau3-kau3. cha-bou2-lang5 koh chhoe7 chiu7 u7, chhiunn7 li2 chiah ian5-tau5, bian2 kiann bo5 phau3."
        ],
        [
          "啦茫酥酥，啦茫酥酥，你莫想即濟，啦茫酥酥，你莫想即濟，啦茫酥酥，你莫想即濟，啦茫酥酥，你莫想即濟，啦茫酥酥。",
          "lah-bang5 sou-sou, lah-bang5 sou-sou, li2 mai3 siunn7 chiah choe7, lah-bang5 sou-sou, li2 mai3 siunn7 chiah choe7, lah-bang5 sou-sou, li2 mai3 siunn7 chiah choe7, lah-bang5 sou-sou, li2 mai3 siunn7 chiah choe7, lah-bang5 sou-sou."
        ]
      ],
      "篇名": "你未了解"
    },
    {
      "作者": "羅文聰",
      "出版年": "0",
      "文類": "流行歌",
      "書寫系統": "漢字",
      "段": [
        [
          "咱的愛情已經無滋味，痛苦的我心，漸漸畏寒，貪戀著愛的芳甜，放棄阮所有堅持。你袂記彼段過去孤孤單單，這个世間親像無人熟似我，為愛拖磨，欲對佗行。",
          "lan2 e5 ai3-cheng5 i2-keng bo5 chu-bi7, thong3-khou2 e5 goa2 sim, chiam7-chiam7 ui3-koann5, tham-loan5 tioh8 ai3 e5 phang-tinn, hong3-khi3 goan2 sou2-u7 kian-chhi5. li2 be7 ki3 hit toann7 koe3-khi3 kou-kou-toann-toann, chit e5 se3-kan chhin-chhiunn7 bo5 lang5 sek8-sai7 goa2, ui7 ai3 thoa-boa5, beh tui3 to2-kiann5."
        ],
        [
          "無人知影寂寞心情，我愛你愛即濟年，你傷我傷到何時，咱毋是仝一个天，愈拖愈傷悲，我愛你愛即濟年，你傷我傷到何時，這齣搬未完的戲，夢醒猶原空虛。",
          "bo5 lang5 chai-iann2 chek8-bok8 sim-cheng5, goa2 ai3 li2 ai3 chiah che7 ni5, li2 siong goa2 siong kau3 ho5-si5, lan2 m7 si7 kang5 chit8 e5 thinn, lu2 thoa lu2 siong-pi, goa2 ai3 li2 ai3 chiah che7 ni5, li2 siong goa2 siong kau3 ho5-si5, chit chhut poann be7 oan5 e5 hi3, bang7 chhinn2 iu5-goan5 khang-hi."
        ]
      ],
      "篇名": "汝傷我傷到何時"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為著心愛你一人，離開故鄉走西東，每日拍拚來做工，也是為著將來的願望。踮佇故鄉的老大人，望你替我照顧伊，我會永遠感激你，心愛的你愛相信我，若是早日會當成功，我會緊轉去，轉去故鄉你的身軀邊。",
          "ui7 tioh8 sim-ai3 li2 chit8 lang5, li7-khui kou3-hiong chau2 sai tong, mui2-jit8 phah-piann3 lai5 choe3-kang, ia7 si7 ui7 tioh8 chiong-lai5 e5 goan7-bang7. tiam3 ti7 kou3-hiong e5 lau7-toa7-lang5, bang7 li2 the3 goa2 chiau3-kou3 i, goa2 e7 eng2-oan2 kam2-kek li2, sim-ai3--e5 li2 ai3 siong-sin3 goa2, na7 si7 cha2-jit8 e7 tang3 seng5-kong, goa2 e7 kin2 tng2--khi3, tng2 khi3 kou3-hiong li2 e5 sin-khu-pinn."
        ],
        [
          "為著你我的將來，離開故鄉走天涯，無論三冬抑五載，若無成功毋敢倒轉來。踮佇故鄉的老大人，望你替我照顧伊，我會永遠感激你，心愛的你愛相信我，若是早日會當成功，我會緊轉去，轉去故鄉你的身軀邊。",
          "ui7 tioh8 li2 goa2 e5 chiong-lai5, li7-khui kou3-hiong chau2 thian-gai5, bo5-lun7 sann tang iah8 gou7 chai3, na7 bo5 seng5-kong m7 kann2 to3-tng2--lai5. tiam3 ti7 kou3-hiong e5 lau7-toa7-lang5, bang7 li2 the3 goa2 chiau3-kou3 i, goa2 e7 eng2-oan2 kam2-kek li2, sim-ai3--e5 li2 ai3 siong-sin3 goa2, na7 si7 cha2-jit8 e7 tang3 seng5-kong, goa2 e7 kin2 tng2--khi3, tng2 khi3 kou3-hiong li2 e5 sin-khu-pinn."
        ],
        [
          "踮佇故鄉的老大人，望你替我照顧伊，我會永遠感激你，心愛的你愛相信我，若是早日會當成功，我會緊轉去，轉去故鄉你的身軀邊。",
          "tiam3 ti7 kou3-hiong e5 lau7-toa7-lang5, bang7 li2 the3 goa2 chiau3-kou3 i, goa2 e7 eng2-oan2 kam2-kek li2, sim-ai3--e5 li2 ai3 siong-sin3 goa2, na7 si7 cha2-jit8 e7 tang3 seng5-kong, goa2 e7 kin2 tng2--khi3, tng2 khi3 kou3-hiong li2 e5 sin-khu-pinn."
        ]
      ],
      "篇名": "你愛相信我"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "別人看阮是真好，無人知阮心內偌艱苦。外表是日頭赤燄燄，心內落西北雨，可憐阮愛你的心欲寄無路。",
          "pat8-lang5 khoann3 goan2 si7 chin ho2, bo5 lang5 chai gun2 sim-lai7 loa7 kan-khou2. goa7-piau2 si7 jit8-thau5 chhiah-iam7-iam7, sim-lai7 loh8 sai-pak-hou7, kho2-lin5 goan2 ai3 li2 e5 sim beh kia3 bo5 lou7."
        ],
        [
          "一生中最愛的袂當行同路，只有戇戇一步一步，跟著你腳步。癡情的我註定無奈何。含著目屎共你祝福。",
          "it-seng-tiong choe3-ai3--e5 boe7 tang3 kiann5 tang5 lou7, chi2-u7 gong7-gong7 chit8 pou7 chit8 pou7, te3 tioh8 li2 kha-pou7. chhi-cheng5 e5 goa2 chu3-tiann7 bo5 nai7-ho5. kam5 tioh8 bak8-sai2 ka7 li2 chiok-hok."
        ],
        [
          "你現在好否？有過著你想欲過的生活否？你現在好否？有得著像我對你的愛情否？你現在好否？有人底照顧你否？我底想你你知否？",
          "li2 hian7-chai7 ho2 bo5? u7 ke3 tioh8 li2 siunn7 beh koe3 e5 seng-oah8 bo5? li2 hian7-chai7 ho2 bo5? u7 tit tioh8 chhiunn7 goa2 tui3 li2 e5 ai3-cheng5 bo5? li2 hian7-chai7 ho2 bo5? u7 lang5 teh chiau3-kou3 li2 bo5? goa2 teh siunn7 li2 li2 chai bo5?"
        ],
        [
          "別人看阮是真好，無人知阮心內偌艱苦。外表是日頭赤燄燄，心內落西北雨，可憐阮愛你的心欲寄無路。",
          "pat8-lang5 khoann3 goan2 si7 chin ho2, bo5 lang5 chai gun2 sim-lai7 loa7 kan-khou2. goa7-piau2 si7 jit8-thau5 chhiah-iam7-iam7, sim-lai7 loh8 sai-pak-hou7, kho2-lin5 goan2 ai3 li2 e5 sim beh kia3 bo5 lou7."
        ],
        [
          "一生中最愛的袂當行同路，只有戇戇一步一步，跟著你腳步。癡情的我註定無奈何。含著目屎共你祝福。",
          "it-seng-tiong choe3-ai3--e5 boe7 tang3 kiann5 tang5 lou7, chi2-u7 gong7-gong7 chit8 pou7 chit8 pou7, te3 tioh8 li2 kha-pou7. chhi-cheng5 e5 goa2 chu3-tiann7 bo5 nai7-ho5. kam5 tioh8 bak8-sai2 ka7 li2 chiok-hok."
        ],
        [
          "你現在好否？有過著你想欲過的生活否？你現在好否？有得著像我對你的愛情否？你現在好否？有人底照顧你否？我底想你你知否？你現在好否？你現在好否？你現在好否？",
          "li2 hian7-chai7 ho2 bo5? u7 ke3 tioh8 li2 siunn7 beh koe3 e5 seng-oah8 bo5? li2 hian7-chai7 ho2 bo5? u7 tit tioh8 chhiunn7 goa2 tui3 li2 e5 ai3-cheng5 bo5? li2 hian7-chai7 ho2 bo5? u7 lang5 teh chiau3-kou3 li2 bo5? goa2 teh siunn7 li2 li2 chai bo5? li2 hian7-chai7 ho2 bo5? li2 hian7-chai7 ho2 bo5? li2 hian7-chai7 ho2 bo5?"
        ]
      ],
      "篇名": "你現在好否"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心愛的人心愛的人因何尋無你，只有看見你的批信，也無看見你。我思念你我思念你，思念你心綿綿，自從佮你熟似了後，深深愛著你。我也已經感覺無你人生無意義，你是我的性命，你是我的性命，你是我的性命。",
          "sim-ai3 e5 lang5 sim-ai3 e5 lang5 in-ho5 chhoe7 bo5 li2, chi2-u7 khoann3-kinn3 li2 e5 phoe-sin3, ia7 bo5 khoann3-kinn3 li2. goa2 su-liam7 li2 goa2 su-liam7 li2, su-liam7 li2 sim-mi5-mi5, chu7-chiong5 kah li2 sek8-sai7 liau2-au7, chhim-chhim ai3 tioh8 li2. goa2 ia7 i2-keng kam2-kak bo5 li2 jin5-seng bo5 i3-gi7, li2 si7 goa2 e5 sinn3-mia7, li2 si7 goa2 e5 sinn3-mia7, li2 si7 goa2 e5 sinn3-mia7."
        ],
        [
          "心愛的人心愛的人，放我做你去，你敢有想我的情義，愛你的情義。我希望你我希望你，希望你心勇氣，回心轉意趕緊轉來我的身軀邊，毋免予我每日為你暗暗心傷悲，你是我的性命，你是我的性命，你是我的性命。",
          "sim-ai3 e5 lang5 sim-ai3 tek8-jin5, pang3 goa2 choe3 li2 khi3, li2 kam2 u7 siunn7 goa2 e5 cheng5-gi7, ai3 li2 e5 cheng5-gi7. goa2 hi-bong7 li2 goa2 hi-bong7 li2, hi-bong7 li2 sim iong2-khi3, hoe5-sim-choan2-i3 koann2-kin2 tng2 lai5 goa2 e5 sin-khu-pinn, m7 bian2 hou7 goa2 mui2-jit8 ui7 li2 am3-am3 sim siong-pi, li2 si7 goa2 e5 sinn3-mia7, li2 si7 goa2 e5 sinn3-mia7, li2 si7 goa2 e5 sinn3-mia7."
        ],
        [
          "心愛的人心愛的人因何尋無你，只有看見你的批信，也無看見你。我思念你我思念你，思念你心綿綿，自從佮你熟似了後，深深愛著你。我也已經感覺無你人生無意義，你是我的性命，你是我的性命，你是我的性命。",
          "sim-ai3 e5 lang5 sim-ai3 e5 lang5 in-ho5 chhoe7 bo5 li2, chi2-u7 khoann3-kinn3 li2 e5 phoe-sin3, ia7 bo5 khoann3-kinn3 li2. goa2 su-liam7 li2 goa2 su-liam7 li2, su-liam7 li2 sim-mi5-mi5, chu7-chiong5 kah li2 sek8-sai7 liau2-au7, chhim-chhim ai3 tioh8 li2. goa2 ia7 i2-keng kam2-kak bo5 li2 jin5-seng bo5 i3-gi7, li2 si7 goa2 e5 sinn3-mia7, li2 si7 goa2 e5 sinn3-mia7, li2 si7 goa2 e5 sinn3-mia7."
        ]
      ],
      "篇名": "你就是我的性命"
    },
    {
      "作者": "廖信富",
      "出版年": "0",
      "文類": "流行歌",
      "書寫系統": "漢字",
      "段": [
        [
          "踏出社會為著將來，離開故鄉走天涯，那知命運即爾歹，前途茫茫像大海，無論三年抑五載，受盡風霜也忍耐，心愛的心愛的你若有了解，請你就忍耐。女性毋是無氣慨，暗暗目屎吞腹內，滿腹心痠悲哀也忍耐。",
          "tah8 chhut sia7-hoe7 ui7 tioh8 chiong-lai5, li7-khui kou3-hiong chau2 thian-gai5, na2 chai mia7-un7 chiah-nih phainn2, chian5-tou5 bang5-bang5 chhiunn7 toa7-hai2, bo5-lun7 sann ni5 iah8 gou7 chai3, siu7 chin7 hong-song ia7 jim2-nai7, sim-ai3--e5 sim-ai3--e5 li2 na7 u7 liau2-kai2, chhiann2 li2 chiu7 jim2-nai7. lu2-seng3 m7 si7 bo5 khi3-khai3, am3-am3 bak8-sai2 thun pak-lai7, moa2-pak sim-sng pi-ai ia7 jim2-nai7."
        ],
        [
          "踏出社會為著將來，離開故鄉走天涯，那知命運即爾歹，前途茫茫像大海，無論三年抑五載，受盡風霜也忍耐，心愛的心愛的你若有了解，請你就忍耐。女性毋是無氣慨，暗暗目屎吞腹內，滿腹心痠悲哀也忍耐。",
          "tah8 chhut sia7-hoe7 ui7 tioh8 chiong-lai5, li7-khui kou3-hiong chau2 thian-gai5, na2 chai mia7-un7 chiah-nih phainn2, chian5-tou5 bang5-bang5 chhiunn7 toa7-hai2, bo5-lun7 sann ni5 iah8 gou7 chai3, siu7 chin7 hong-song ia7 jim2-nai7, sim-ai3--e5 sim-ai3--e5 li2 na7 u7 liau2-kai2, chhiann2 li2 chiu7 jim2-nai7. lu2-seng3 m7 si7 bo5 khi3-khai3, am3-am3 bak8-sai2 thun pak-lai7, moa2-pak sim-sng pi-ai ia7 jim2-nai7."
        ],
        [
          "無論三年抑五載，受盡風霜也忍耐，心愛的心愛的你若有了解，請你就忍耐。女性毋是無氣慨，暗暗目屎吞腹內，滿腹心痠悲哀也忍耐。",
          "bo5-lun7 sann ni5 iah8 gou7 chai3, siu7 chin7 hong-song ia7 jim2-nai7, sim-ai3--e5 sim-ai3--e5 li2 na7 u7 liau2-kai2, chhiann2 li2 chiu7 jim2-nai7. lu2-seng3 m7 si7 bo5 khi3-khai3, am3-am3 bak8-sai2 thun pak-lai7, moa2-pak sim-sng pi-ai ia7 jim2-nai7."
        ]
      ],
      "篇名": "你著忍耐"
    }
  ]
}
