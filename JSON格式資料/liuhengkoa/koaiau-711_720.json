{
  "資料": [
    {
      "作者": "周添旺",
      "出版年": "1954",
      "文類": "流行歌",
      "書寫系統": "漢字",
      "段": [
        [
          "風雨聲音擾亂秋夜靜，時常聽見土蚓哮悲情，引阮思鄉毋知雨水冷，自嘆自恨幸福未完成，啊！前途茫茫宛然失光明。",
          "hong-u2 siann-im jiau2-loan7 chhiu-ia7 cheng7, si5-siong5 thiann-kinn3 tou7-un2 hau2 pi-cheng5, in2 goan2 su-hiong m7 chai hou7-chui2 leng2, chu7 than3 chu7 hun7 heng7-hok be7 oan5-seng5, ah! chian5-tou5 bong5-bong5 oan2-jian5 sit kong-beng5."
        ],
        [
          "希望純情結成好鴛鴦，無疑環境阻礙阮自由。秋風夜雨也無替阮想，那通規暝迫阮添憂愁？啊！思思念念一日如三秋。",
          "hi-bong7 sun5-cheng5 kiat-seng5 ho2 oan-iunn, bo5 gi5 khoan5-keng2 chou2-gai7 goan2 chu7-iu5. chhiu-hong ia7-u2 ia7 bo5 thoe3 goan2 siunn7, na2 thang kui-me5 pek goan2 thinn iu-chhiu5? a2! su-su-liam7-liam7 chit8 jit8 ju5 sann chhiu."
        ],
        [
          "風雨淒涼已經是秋分，離開故鄉猶原這時陣，彼時約束望你相信阮，堅心為君保守阮青春，啊！阮是可比海上小帆船。",
          "hong-u2 chhi-liang5 i2-keng si7 chhiu-hun, li7-khui kou3-hiong iu5-goan5 chit si5-chun7, hit-si5 iok-sok bang7 li2 siong-sin3 goan2, kian-sim ui7 kun po2-siu2 goan2 chheng-chhun, ah! goan2 si7 kho2-pi2 hai2-siong7 sio2 phang5-chun5."
        ]
      ],
      "篇名": "秋風夜雨"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "秋風吹樹箬落地，一年有一回。分開時咱有約束秋天再相會。天頂的牛郎織女每年七夕有相會，我佮你敢有機會，做陣享受秋風吹。秋風喲秋風啊！請你毋通閣再亂吹。",
          "chhiu-hong chhoe chhiu7-hioh8 loh8 te7, chit8 ni5 u7 chit8 hoe5. hun-khui si5 lan2 u7 iok-sok chhiu-thinn chai3 siong-hoe7. thinn-teng2 e5 gu5-long5 chit-lu2 mui2-ni5 chhit-siah8 u7 siong-hoe7, goa2 kah li2 kam2 u7 ki-hoe7, choe3-tin7 hiang2-siu7 chhiu-hong chhoe. chhiu-hong ioh chhiu-hong ah! chhiann2 li2 m7 thang koh chai3 loan7 chhoe."
        ],
        [
          "秋風冷一陣一陣，吹入我心內。約束的日子過了為何你無來，佇他鄉放我一个孤單寂寞你敢知？你這款無守約束，害我傷心底等待。秋風喲秋風啊！請你替我轉達予伊知。",
          "chhiu-hong leng2 chit8-chun7 chit8-chun7, chhoe jip8 goa2 sim-lai7. iok-sok e5 jit8-chi2 ke3 liau2 ui7-ho5 li2 bo5 lai5, ti7 thann-hiong pang3 goa2 chit8 e5 kou-toann chek8-bok8 li2 kam2 chai? li2 chit khoan2 bo5 siu2 iok-sok, hai7 goa2 siong-sim teh tan2-thai7. chhiu-hong ioh chhiu-hong--ah! chhiann2 li2 the3 goa2 choan2-tat8 hou7 i chai."
        ],
        [
          "秋風吹樹箬落地，一年有一回。分開時咱有約束秋天再相會。天頂的牛郎織女每年七夕有相會，我佮你敢有機會，做陣享受秋風吹。秋風喲秋風啊！請你毋通閣再亂吹。",
          "chhiu-hong chhoe chhiu7-hioh8 loh8 te7, chit8 ni5 u7 chit8 hoe5. hun-khui si5 lan2 u7 iok-sok chhiu-thinn chai3 siong-hoe7. thinn-teng2 e5 gu5-long5 chit-lu2 mui2-ni5 chhit-siah8 u7 siong-hoe7, goa2 kah li2 kam2 u7 ki-hoe7, choe3-tin7 hiang2-siu7 chhiu-hong chhoe. chhiu-hong ioh chhiu-hong ah! chhiann2 li2 m7 thang koh chai3 loan7 chhoe."
        ]
      ],
      "篇名": "秋戀"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "佇彼粒山腳有一間紅瓦厝，厝邊縛一隻老水牛，有看著雞鴨無看著囡仔，稀稀微微紅瓦厝。",
          "ti7 hit liap8 soann-kha u7 chit8 keng ang5 hia7-chhu3, chhu3-pinn pak8 chit8 chiah lau7 chui2-gu5, u7 khoann3 tioh8 koe ah bo5 khoann3 tioh8 gin2-a2, hi-hi-bi5-bi5 ang5 hia7-chhu3."
        ],
        [
          "佇彼粒山腳有一間紅瓦厝，厝後放一寡歹農具。過溝的菜園有一對老翁婆，作穡掘甲尻脊痀痀痀。啊！嘿是啥人的序大人，放予伊佇遐做粗重，伊的囝是走佗藏？連孫仔也無來搭相共，孤單的老翁婆，孤單的老翁婆，恁的囝佮恁的孫哦，何時才會轉來七桃。",
          "ti7 hit liap8 soann-kha u7 chit8 keng ang5 hia7-chhu3, chhu3-au7 pang3 chit8 koa2 phainn2 long5-ku7. ke3 kau e5 chhai3-hng5 u7 chit8 tui3 lau7 ang-po5, choh-sit kut8 kah kha-chiah ku-ku-ku. ah! he si7 siann2-lang5 e5 si7-toa7-lang5, pang3 hou7 i ti7 hia cho3 chhou-tang7, i e5 kiann2 si7 chau2 to2 chhang3? lian5 sun-a2 ia7 bo5 lai5 tau3-sann-kang7, kou-toann e5 lau7 ang-po5, kou-toann e5 lau7 ang-po5, lin2 e5 kiann2 kah lin2 e5 sun--ouh, ho5-si5 chiah e7 tng2 lai5 thit-tho5."
        ],
        [
          "佇彼粒山腳有一間紅瓦厝，厝後放一寡歹農具。過溝的菜園有一對老翁婆，作穡掘甲尻脊痀痀痀。啊！嘿是啥人的序大人，放予伊佇遐做粗重，伊的囝是走佗藏？連孫仔也無來搭相共，孤單的老翁婆，孤單的老翁婆，恁的囝佮恁的孫哦，何時才會轉來七桃。",
          "ti7 hit liap8 soann-kha u7 chit8 keng ang5 hia7-chhu3, chhu3-au7 pang3 chit8 koa2 phainn2 long5-ku7. ke3 kau e5 chhai3-hng5 u7 chit8 tui3 lau7 ang-po5, choh-sit kut8 kah kha-chiah ku-ku-ku. ah! he si7 siann2-lang5 e5 si7-toa7-lang5, pang3 hou7 i ti7 hia cho3 chhou-tang7, i e5 kiann2 si7 chau2 to2 chhang3? lian5 sun-a2 ia7 bo5 lai5 tau3-sann-kang7, kou-toann e5 lau7 ang-po5, kou-toann e5 lau7 ang-po5, lin2 e5 kiann2 kah lin2 e5 sun--ouh, ho5-si5 chiah e7 tng2 lai5 thit-tho5."
        ]
      ],
      "篇名": "紅瓦厝"
    },
    {
      "作者": "澎恰恰",
      "出版年": "0",
      "文類": "流行歌",
      "書寫系統": "漢字",
      "段": [
        [
          "紅花袂芳，今暗的露水敢會降，人講媠人無媠命，這句話敢有影。傷心入房，日思夜夢的你走佗藏，鏡台內面的彼个人，你因何目箍紅，慢慢梳著阮頭鬃，心情猶原未振動。",
          "ang5 hoe boe7 phang, kim-am3 e5 lou7-chui2 kam2 e7 kang3, lang5 kong2 sui2 lang5 bo5 sui2 mia7, chit ku3 oe7 kam2 u7-iann2. siong-sim jip8 pang5, jit8-su-ia7-bang7 e5 li2 chau2 to2 chhang3, kiann3-tai5 lai7-bin7 e5 hit e5 lang5, li2 in ho5 bak8-khou ang5, ban7-ban7 se tioh8 goan2 thau5-chang, sim-cheng5 iu5-goan5 be7 tin2-tang7."
        ],
        [
          "命運的船隻啊往佗位送，茫茫毋知西抑東，花蕊啊！會望後冬。阮的後冬是一場夢，啊！紅花未芳。",
          "mia7-un7 e5 chun5-chiah ah ong2 to2-ui7 sang3, bang5-bang5 m7 chai sai a2 tang, hoe-lui2-ah! e7 bang7 au7-tang. goan2 e5 au7-tang si7 chit8 tiunn5 bang7, ah! ang5 hoe be7 phang."
        ],
        [
          "雙喜飛出阮心窗，月娘啊！替阮送，希望伊會來入夢，明仔早的新娘衫，阮毋知有偌重，（紅花猶原也未芳）。",
          "siang hi2 poe chhut goan2 sim thang, goeh8-niu5 ah! thoe3 goan2 sang3, hi-bong7 i e7 lai5 jip8 bang7, bin5-a2-chai3 e5 sin-niu5-sann, goan2 m7 chai u7 joa7 tang7,  (ang5 hoe iu5-goan5 ia7 be7 phang) ."
        ]
      ],
      "篇名": "紅花袂芳"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "含笑梅花叢，奈何無人疼痛。孤單啊！獨守寒冬。任由陣陣露水凍，世情若眠夢，命運袂由在人。多變啊！有時虛空，紅塵路上心沉重。",
          "ham5-chhiau3 moe5-hoe chang5, nai7-ho5 bo5 lang5 thiann3-thang3. kou-toann ah! tok8 siu2 han5-tang. jin7 iu5 chun7-chun7 lou7-chui2 tang3, se3-cheng5 na7 bin5-bang7, mia7-un7 boe7 iu5-chai7 lang5. to-pian3 ah! u7-si5 hi-khang, hong5-tin5 lou7-siang7 sim tim5-tang7."
        ],
        [
          "花蕊無百日紅，世事袂當順希望。功名啊！地位，金錢啊！名利，只是拋空網。畫水啊！空作浪，刺繡花無味清芳，雨水落入河，河水流入江，紅塵終歸空。",
          "hoe-lui2 bo5 pah jit8 ang5, se3-su7 boe7 tang3 sun7 hi-bong7. kong-beng5 ah! te7-ui7, kim-chinn5 ah! mia5-li7, chi2-si7 pha khang bang7. ui7 chui2 ah! khang chok long7, chhi3-siu3-hoe bo5 bi7 chheng-phang, hou7-chui2 loh8 jip8 ho5, ho5-chui2 lau5 jip8 kang, hong5-tin5 chiong kui khang."
        ],
        [
          "含笑梅花叢，奈何無人疼痛。孤單啊！獨守寒冬。任由陣陣露水凍，世情若眠夢，命運袂由在人。多變啊！有時虛空，紅塵路上心沉重。",
          "ham5-chhiau3 moe5-hoe chang5, nai7-ho5 bo5 lang5 thiann3-thang3. kou-toann ah! tok8 siu2 han5-tang. jin7 iu5 chun7-chun7 lou7-chui2 tang3, se3-cheng5 na7 bin5-bang7, mia7-un7 boe7 iu5-chai7 lang5. to-pian3 ah! u7-si5 hi-khang, hong5-tin5 lou7-siang7 sim tim5-tang7."
        ],
        [
          "花蕊無百日紅，世事袂當順希望。功名啊！地位，金錢啊！名利，只是拋空網。畫水啊！空作浪，刺繡花無味清芳，雨水落入河，河水流入江，紅塵終歸空。",
          "hoe-lui2 bo5 pah jit8 ang5, se3-su7 boe7 tang3 sun7 hi-bong7. kong-beng5 ah! te7-ui7, kim-chinn5 ah! mia5-li7, chi2-si7 pha khang bang7. ui7 chui2 ah! khang chok long7, chhi3-siu3-hoe bo5 bi7 chheng-phang, hou7-chui2 loh8 jip8 ho5, ho5-chui2 lau5 jip8 kang, hong5-tin5 chiong kui khang."
        ]
      ],
      "篇名": "紅塵"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "毋知是過去光陰一去不回頭，或者是阮的青春故意放水流。毋免同情也毋免來瞭解，生活自己有安排。雖然是親像流星，閃熾的紅塵夢，阮也知一切到尾會來變成空。",
          "m7 chai si7 koe3-khi3 kong-im it khi3 put hoe5-thau5, hek8-chia2 si7 goan2 e5 chheng-chhun kou3-i3 pang3 chui2 lau5. m7 bian2 tong5-cheng5 ia7 m7 bian2 lai5 liau2-kai2, seng-oah8 chu7-ki2 u7 an-pai5. sui-jian5 si7 chhin-chhiunn7 liu5-chhinn, siam2-sih e5 hong5-tin5-bang7, gun2 ia7 chai it-chhe3 kau3 be2 e7 lai5 pian3-seng5 khang."
        ],
        [
          "小小期待和夢中的未來，總是囥佇心肝內。燒酒一杯閣一杯吞落喉，目屎也滴落心肝頭。毋敢對你講出阮的悲哀。怎樣的心情你敢知，世間是一片雲煙，茫茫的大海，我親像船隻行往過去閣過來。毋免同情也毋免來瞭解，生活自己有安排。",
          "sio2 sio2 ki5-thai7 ham7 bang7-tiong e5 bi7-lai5, chong2-si7 khng3 ti7 sim-koann-lai7. sio-chiu2 chit8 poe koh chit8 poe thun loh8 au5, bak8-sai2 ia7 tih loh8 sim-koann-thau5. m7 kann2 tui3 li2 kong2 chhut goan2 e5 pi-ai. chainn2-iunn7 e5 sim-cheng5 li2 kam2 chai, se3-kan si7 chit8 phinn3 hun5-ian, bong5-bong5 e5 toa7-hai2, goa2 chhin-chhiunn7 chun5-chiah kiann5 ong2 koe3--khi3 koh koe3--lai5. m7 bian2 tong5-cheng5 ia7 m7 bian2 lai5 liau2-kai2, seng-oah8 chu7-ki2 u7 an-pai5."
        ],
        [
          "毋知是過去光陰一去不回頭，或者是阮的青春故意放水流。毋免同情也毋免來瞭解，生活自己有安排。雖然是親像流星，閃熾的紅塵夢，阮也知一切到尾會來變成空。",
          "m7 chai si7 koe3-khi3 kong-im it khi3 put hoe5-thau5, hek8-chia2 si7 goan2 e5 chheng-chhun kou3-i3 pang3 chui2 lau5. m7 bian2 tong5-cheng5 ia7 m7 bian2 lai5 liau2-kai2, seng-oah8 chu7-ki2 u7 an-pai5. sui-jian5 si7 chhin-chhiunn7 liu5-chhinn, siam2-sih e5 hong5-tin5-bang7, gun2 ia7 chai it-chhe3 kau3 be2 e7 lai5 pian3-seng5 khang."
        ],
        [
          "小小期待和夢中的未來，總是囥佇心肝內。燒酒一杯閣一杯吞落喉，目屎也滴落心肝頭。毋敢對你講出阮的悲哀。怎樣的心情你敢知，世間是一片雲煙，茫茫的大海，我親像船隻行往過去閣過來。毋免同情也毋免來瞭解，生活自己有安排。",
          "sio2 sio2 ki5-thai7 ham7 bang7-tiong e5 bi7-lai5, chong2-si7 khng3 ti7 sim-koann-lai7. sio-chiu2 chit8 poe koh chit8 poe thun loh8 au5, bak8-sai2 ia7 tih loh8 sim-koann-thau5. m7 kann2 tui3 li2 kong2 chhut goan2 e5 pi-ai. chainn2-iunn7 e5 sim-cheng5 li2 kam2 chai, se3-kan si7 chit8 phinn3 hun5-ian, bong5-bong5 e5 toa7-hai2, goa2 chhin-chhiunn7 chun5-chiah kiann5 ong2 koe3--khi3 koh koe3--lai5. m7 bian2 tong5-cheng5 ia7 m7 bian2 lai5 liau2-kai2, seng-oah8 chu7-ki2 u7 an-pai5."
        ]
      ],
      "篇名": "紅塵夢"
    },
    {
      "作者": "莊啟勝",
      "出版年": "0",
      "文類": "流行歌",
      "書寫系統": "漢字",
      "段": [
        [
          "紅燈青燈照落美麗的街市，我心內愁愁照燈火的閃熾，伊來時去茶房，抑是看電影？手錶愈看愈想等伊心紛紛",
          "ang5-teng chhinn-teng chio3 loh8 bi2-le7 e5 koe-chhi7, goa2 sim-lai7 chhiu5-chhiu5 chiau3 teng-hoe2 e5 siam2-sih, i lai5 si5 khi3 te5-pang5, iah8 si7 khoann3 tian7-iann2? chhiu2-pio2 lu2 khoann3 lu2 siunn7 tan2 i sim hun-hun."
        ],
        [
          "中午休息提出伊予我的信，粉紅的信封面留著芳水味，愈讀是愈感激，對我的熱情，目前也會顯出可愛的笑容。",
          "tiong-ngou2 hiu-sek theh8-chhut i hou7 goa2 e5 sin3, hun2-ang5 e5 sin3 hong-bin7 lau5 tioh8 phang-chui2 bi7, ju2 thak8 si7 lu2 kam2-kek, tui3 goa2 e5 jiat8-cheng5, bok8-chian5 ia7 e7 hian2-chhut kho2-ai3 e5 chhio3-iong5."
        ],
        [
          "可愛妹妹阿帕兜來同住，窗邊栽紅花盆籠裡飼小鳥，早餐時啉咖啡，雞卵泡牛乳，這款計劃敢是新婚的空夢。",
          "kho2-ai3 moe-moe a-pha3-toh lai5 tang5 chu3. thang-pinn chai ang5 hoe-phun5 lang2--nih8 chhi7 siau2-niau2, cha2-chhan-si5 lim ka-pi, koe-nng7 phau3 gu5-leng, chit khoan2 ke3-oe7 kann2 si7 sin-hun e5 khang3-bang7."
        ]
      ],
      "篇名": "紅燈青燈"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "紅燈美人敢是你心內無感情？抑是你紅顏多薄命。我已經愛你心堅定，怎樣咱的感情，青燈變紅燈。",
          "ang5-teng bi2-jin5 kann2 si7 li2 sim-lai7 bo5 kam2-cheng5? iah8 si7 li2 hong5-gan5 to pok8-beng7. goa2 i2-keng ai3 li2 sim kian-teng7, chainn2-iunn7 lan2 e5 kam2-cheng5, chhinn-teng pian3 ang5-teng."
        ],
        [
          "紅燈美人你害我心未清，紅燈美人你害我心頭凝，你若對我無感情，為何你燒酒啉未停。你若對我無感情，為何你心肝用手舂。紅燈啊！紅燈，美人啊！美人，請你毋通傷賢揀，才袂耽誤著好前程。",
          "ang5-teng bi2-jin5 li2 hai7 goa2 sim be7 chheng, ang5-teng bi2-jin5 li2 hai7 goa2 sim-thau5 geng5, li2 na7 tui3 goa2 bo5 kam2-cheng5, ui7-ho5 li2 sio-chiu2 lim be7 theng5. li2 na7 tui3 goa2 bo5 kam2-cheng5, ui7-ho5 li2 sim-koann eng7 chhiu2 cheng. ang5-teng--ah! ang5-teng, bi2-jin5-ah! bi2-jin5, chhiann2 li2 m7 thang siunn gau5 keng2, chiah boe7 tam-gou7 tioh8 ho2 chian5-theng5."
        ],
        [
          "敢是你心內無感情，也是你紅顏多薄命，我已經愛你心堅定，怎樣咱的感情，青燈變紅燈。",
          "kann2 si7 li2 sim-lai7 bo5 kam2-cheng5, ia7 si7 li2 hong5-gan5 to pok8-beng7, goa2 i2-keng ai3 li2 sim kian-teng7, chainn2-iunn7 lan2 e5 kam2-cheng5, chhinn-teng pian3 ang5-teng."
        ],
        [
          "紅燈美人你害我心未清，紅燈美人你害我心頭凝，你若對我無感情，為何你燒酒啉未停。你若對我無感情，為何你心肝用手舂。紅燈啊！紅燈，美人啊！美人，請你毋通傷賢揀，才袂耽誤著好前程。",
          "ang5-teng bi2-jin5 li2 hai7 goa2 sim be7 chheng, ang5-teng bi2-jin5 li2 hai7 goa2 sim-thau5 geng5, li2 na7 tui3 goa2 bo5 kam2-cheng5, ui7-ho5 li2 sio-chiu2 lim be7 theng5. li2 na7 tui3 goa2 bo5 kam2-cheng5, ui7-ho5 li2 sim-koann eng7 chhiu2 cheng. ang5-teng--ah! ang5-teng, bi2-jin5-ah! bi2-jin5, chhiann2 li2 m7 thang siunn gau5 keng2, chiah boe7 tam-gou7 tioh8 ho2 chian5-theng5."
        ],
        [
          "紅燈啊！紅燈，美人啊！美人，請你毋通傷賢揀，才袂耽誤著好前程。",
          "ang5-teng--ah! ang5-teng, bi2-jin5-ah! bi2-jin5, chhiann2 li2 m7 thang siunn gau5 keng2, chiah boe7 tam-gou7 tioh8 ho2 chian5-theng5."
        ]
      ],
      "篇名": "紅燈美人"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "霓虹燈閃熾的夜景，照落水面陪海泳。港邊思念你無心情，明明青燈煞來看做是紅燈。毋通啦毋通無情，你的心肝毋通赫絕情，誤會造成不幸，白白來犧牲，請你著原諒佮你相參詳，珍惜五年的感情，啊！回心轉意。港邊的青紅燈，若無你我分未清。",
          "ni5-hong5-teng siam2-sih e5 ia7-keng2, chio3 loh8 chui2-bin7 poe5 hai2-eng2. kang2-pinn su-liam7 li2 bo5 sim-chiann5, beng5-beng5 chhinn-teng soah lai5 khoann3-choe3 si7 ang5-teng. m7-thang--lah m7 thang bo5 cheng5, li2 e5 sim-koann m7 thang hiah choat8-cheng5, gou7-hoe7 cho7-seng5 put-heng7, peh8-peh8 lai5 hi-seng, chhiann2 li2 tioh8 goan5-liong7 kah li2 sio chham-siong5, tin-sioh gou7 ni5 e5 kam2-cheng5, ah! hoe5-sim-choan2-i3. kang2-pinn e5 chhinn-ang5-teng, na7 bo5 li2 goa2 hun be7 chheng."
        ],
        [
          "霓虹燈閃熾的夜景，照落水面陪海泳。港邊思念你無心情，明明青燈煞來看做是紅燈。毋通啦毋通無情，你的心肝毋通赫絕情，誤會造成不幸，白白來犧牲，請你著原諒佮你相參詳，珍惜五年的感情，啊！回心轉意。港邊的青紅燈，若無你我分未清。",
          "ni5-hong5-teng siam2-sih e5 ia7-keng2, chio3 loh8 chui2-bin7 poe5 hai2-eng2. kang2-pinn su-liam7 li2 bo5 sim-chiann5, beng5-beng5 chhinn-teng soah lai5 khoann3-choe3 si7 ang5-teng. m7-thang--lah m7 thang bo5 cheng5, li2 e5 sim-koann m7 thang hiah choat8-cheng5, gou7-hoe7 cho7-seng5 put-heng7, peh8-peh8 lai5 hi-seng, chhiann2 li2 tioh8 goan5-liong7 kah li2 sio chham-siong5, tin-sioh gou7 ni5 e5 kam2-cheng5, ah! hoe5-sim-choan2-i3. kang2-pinn e5 chhinn-ang5-teng, na7 bo5 li2 goa2 hun be7 chheng."
        ],
        [
          "毋通啦毋通無情，你的心肝毋通赫絕情，誤會造成不幸，白白來犧牲，請你著原諒佮你相參詳，珍惜五年的感情，啊！回心轉意。港邊的青紅燈，若無你我分未清。",
          "m7-thang--lah m7 thang bo5 cheng5, li2 e5 sim-koann m7 thang hiah choat8-cheng5, gou7-hoe7 cho7-seng5 put-heng7, peh8-peh8 lai5 hi-seng, chhiann2 li2 tioh8 goan5-liong7 kah li2 sio chham-siong5, tin-sioh gou7 ni5 e5 kam2-cheng5, ah! hoe5-sim-choan2-i3. kang2-pinn e5 chhinn-ang5-teng, na7 bo5 li2 goa2 hun be7 chheng."
        ]
      ],
      "篇名": "紅燈碼頭"
    },
    {
      "作者": "正一",
      "出版年": "0",
      "文類": "流行歌",
      "書寫系統": "漢字",
      "段": [
        [
          "毋捌看過即爾媠的小姑娘，生做嘛真古錐，櫻桃的小喙閣真賢講話，迷人的烏色目睭活靈靈。姑娘我想欲請你看電影啉 咖啡，啊！免歹勢啊！免歹勢。予你予你予你予你予你心花開，予你予你予你予你予你心花開。",
          "m7 pat khoann3 ke3 chiah-nih sui2 e5 sio2-kou-niu5, senn-cho3 ma7 chin kou2-chui, eng-tho5 e5 sio2 chhui3 koh chin gau5 kong2-oe7, be5-lang5 e5 ou-sek bak8-chiu oah8-lin3-lin3. kou-niu5 goa2 siunn7 beh chhiann2 li2 khoann3 tian7-iann2 lim ka-pi, ah! bian2 phainn2-se3 ah! bian2 phainn2-se3. hou7 li2 hou7 li2 hou7 li2 hou7 li2 hou7 li2 sim-hoe-khui, hou7 li2 hou7 li2 hou7 li2 hou7 li2 hou7 li2 sim-hoe khui."
        ],
        [
          "毋捌看過即爾媠的小姑娘，生做嘛真可愛，若親像天頂的仙女下凡，我毋捌交過愛人你敢相信。姑娘我想欲請你做我的好伴侶，啊！免歹勢啊！免歹勢，請你請你請你請你請你想看覛，請你請你請你請你請你想看覛。",
          "m7 pat khoann3 ke3 chiah-nih sui2 e5 sio2-kou-niu5, senn-cho3 ma7 chin kho2-ai3, na7 chhin-chhiunn7 thinn-teng2 e5 sian-li2 ha7-hoan5, goa2 m7 bat kau ke3 ai3-jin5 li2 kam2 siong-sin3. kou-niu5 goa2 siunn7 beh chhiann2 li2 choe3 goa2 e5 ho2 phoann7-li7, ah! bian2 phainn2-se3 ah! bian2 phainn2-se3, chhiann2 li2 chhiann2 li2 chhiann2 li2 chhiann2 li2 chhiann2 li2 siunn7 khoann3 mai7, chhiann2 li2 chhiann2 li2 chhiann2 li2 chhiann2 li2 chhiann2 li2 siunn7 khoann3 mai7."
        ],
        [
          "毋捌看過即爾媠的小姑娘，生做嘛真古錐，櫻桃的小喙閣真賢講話，迷人的烏色目睭活靈靈。姑娘我想欲請你看電影啉 咖啡，啊！免歹勢啊！免歹勢。予你予你予你予你予你心花開，予你予你予你予你予你心花開。",
          "m7 pat khoann3 ke3 chiah-nih sui2 e5 sio2-kou-niu5, senn-cho3 ma7 chin kou2-chui, eng-tho5 e5 sio2 chhui3 koh chin gau5 kong2-oe7, be5-lang5 e5 ou-sek bak8-chiu oah8-lin3-lin3. kou-niu5 goa2 siunn7 beh chhiann2 li2 khoann3 tian7-iann2 lim ka-pi, ah! bian2 phainn2-se3 ah! bian2 phainn2-se3. hou7 li2 hou7 li2 hou7 li2 hou7 li2 hou7 li2 sim-hoe-khui, hou7 li2 hou7 li2 hou7 li2 hou7 li2 hou7 li2 sim-hoe khui."
        ],
        [
          "毋捌看過即爾媠的小姑娘，生做嘛真可愛，若親像天頂的仙女下凡，我毋捌交過愛人你敢相信。姑娘我想欲請你做我的好伴侶，啊！免歹勢啊！免歹勢，請你請你請你請你請你想看覛，請你請你請你請你請你想看覛。",
          "m7 pat khoann3 ke3 chiah-nih sui2 e5 sio2-kou-niu5, senn-cho3 ma7 chin kho2-ai3, na7 chhin-chhiunn7 thinn-teng2 e5 sian-li2 ha7-hoan5, goa2 m7 bat kau ke3 ai3-jin5 li2 kam2 siong-sin3. kou-niu5 goa2 siunn7 beh chhiann2 li2 choe3 goa2 e5 ho2 phoann7-li7, ah! bian2 phainn2-se3 ah! bian2 phainn2 se3, chhiann2 li2 chhiann2 li2 chhiann2 li2 chhiann2 li2 chhiann2 li2 siunn7 khoann3 mai7, chhiann2 li2 chhiann2 li2 chhiann2 li2 chhiann2 li2 chhiann2 li2 siunn7 khoann3 mai7."
        ]
      ],
      "篇名": "媠姑娘仔"
    }
  ]
}
