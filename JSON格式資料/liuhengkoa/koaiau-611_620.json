{
  "資料": [
    {
      "作者": "張秀",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮是南臺灣小姑娘，二八青春的少女。雖然阮講話有淡薄仔腔，你若聽久無聽，你會定定想。",
          "goan2 si7 lam5 Tai5-oan5 sio2-kou-niu5, ji7-pat chheng-chhun e5 siau3-lu2. sui-jian5 goan2 kong2-oe7 u7 tam7-poh8-a2 khiunn, li2 na7 thiann ku2 bo5 thiann, li2 e7 tiann7-tiann7 siunn7."
        ],
        [
          "阮是南臺灣小姑娘，生成可愛的模樣，雖然有時陣阮會加減仔張。",
          "goan2 si7 lam5 Tai5-oan5 sio2-kou-niu5, senn-seng5 kho2-ai3 e5 bou5-iunn7, sui-jian5 u7 si5-chun7 gun2 e7 ke-kiam2-a2 tiunn."
        ],
        [
          "阮嘛有你想未到的溫柔，人阮茲有日頭佮月娘，清清的溪水，青青的樹。若黃昏的時陣，彩霞會來牽著阮的手，涼涼的夜風吹走阮的憂愁。",
          "goan2 ma7 u7 li2 siunn7 boe7 kau3 e5 un-jiu5, lang5 goan2 chia u7 jit8-thau5 kah goeh8-niu5, chheng-chheng e5 khe-chui2, chhenn-chhenn e5 chhiu7. na7 hong5-hun e5 si5-chun7, chhai2-ha5 e7 lai5 khan tioh8 goan2 e5 chhiu2, liang5-liang5 e5 ia7-hong chhoe-chau2 goan2 e5 iu-chhiu5."
        ],
        [
          "阮是南臺灣小姑娘，期待花開的少女，雖然對愛情阮嘛有一點仔想，阮希望先佮你做一个普通的朋友。",
          "goan2 si7 lam5 Tai5-oan5 sio2-kou-niu5, ki5-thai7 hoe khui e5 siau3-lu2, sui-jian5 tui3 ai3-cheng5 goan2 ma7 u7 chit8-tiam2-a2 siunn7, goan2 hi-bong7 seng kah li2 choe3 chit8 e5 phou2-thong e5 peng5-iu2."
        ]
      ],
      "篇名": "南臺灣小姑娘"
    },
    {
      "作者": "陳達儒",
      "出版年": "0",
      "文類": "流行歌",
      "書寫系統": "漢字",
      "段": [
        [
          "南都更深歌聲滿街頂，冬天風搖酒館繡宮燈，姑娘溫酒等君驚拍冷，無疑君心先冷變絕情，啊！啊！薄命薄命，為君哭不明。",
          "lam5-to kinn-chhim koa-siann moa2 koe-teng2, tang-thinn hong io5 chiu2-koan2 siu3 kiong-teng, kou-niu5 un-chiu2 tan2 kun kiann phah-leng2, bo5-gi5 kun sim seng leng2 pian3 choat8-cheng5, ah! ah! pok8-beng7 pok8-beng7, ui7 kun khau3 put-beng5."
        ],
        [
          "甜言蜜語完全是相騙，踮佇路頭酒醉亂亂癲，顛來倒去君送金腳鍊，玲玲瓏瓏叫醒初結緣，啊！啊！愛情愛情，可比紙薰煙。",
          "tinn-gian5-bit8-gu2 oan5-choan5 si7 sio phian3, tiam3 ti7 lou7-thau5 chiu2-chui3 loan7-loan7 tian, tian lai5 to3 khi3 kun sang3 kim kha-lian7, lin-lin long-long kio3-chhinn2 chhe kiat-ian5, ah! ah! ai3-cheng5 ai3-cheng5, kho2-pi2 choa2 hun-ian."
        ],
        [
          "安平港水沖走愛情散，月也薄情避佇東爿山，酒館五更悲慘哭無伴，手彈琵琶哀調鑽心肝，啊！啊！孤單孤單，無伴風愈寒。",
          "An-peng5 kang2-chui2 chhiong-chau2 ai3-cheng5 soann3, goeh8 ia7 pok8-cheng5 phiah ti7 tang-peng5 soann, chiu2-koan2 gou7-kenn pi-chham2 khau3 bo5 phoann7, chhiu2 toann5 pi5-pe5 ai-tiau7 chng3 sim-koann, ah! ah! kou-toann kou-toann, bo5 phoann7 hong ju2 koann5."
        ]
      ],
      "篇名": "南都夜曲"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "夜快車玻璃窗外點點雨水滴，無情的電鈴聲音響亮著四邊，摧阮的目屎流滴，心內苦無比。高雄發尾班的上北夜快車，十點三十分，啊！哀愁火車站，第二的月台。",
          "ia7 khoai3-chhia po-le5-thang-goa7 tiam2-tiam2 hou7-chui2 tih, bo5-cheng5 e5 tian7-leng5 siann-im hiang2-liang7 tioh8 si3-pinn, chhui goan2 e5 bak8-sai2 lau5 tih, sim-lai7 khou2 bu5-pi2. Ko-hiong5 hoat be2-pan e5 chiunn7-pak ia7 khoai3-chhia, chap8 tiam2 sann-chap8 hun7, ah! ai-chhiu5 hoe2-chhia-cham7, te7-ji7 e5 goeh8-tai5."
        ],
        [
          "愛慕著一个女性。跳出著家庭，無疑誤假情假愛，枉費阮心情，到如今才會分明，想著心頭凝。高雄發尾班的上北夜快車，十點三十分，啊！哀愁火車站，第二的月台。",
          "ai3-bou7 tioh8 chit8 e5 li2-seng3. thiau3 chhut tioh8 ka-teng5, bo5 gi5-gou7 ke2-chiann5 ke2-ai3, ong2-hui3 goan2 sim-cheng5, kau3 ju5-kim chiah e7 hun-beng5, siunn7 tioh8 sim-thau5 gian5. Ko-hiong5 hoat be2-pan e5 chiunn7-pak ia7 khoai3-chhia, chap8 tiam2 sann-chap8 hun7, ah! ai-chhiu5 hoe2-chhia-cham7, te7-ji7 e5 goeh8-tai5."
        ],
        [
          "枉費著阮的真情，被伊放捨去，看破著轉來鄉里，毋願踮都市。無情的風雨沃阮，雙手冷吱吱。高雄發尾班的上北夜快車，十點三十分，啊！哀愁火車站，第二的月台。",
          "ong2-hui3 tioh8 goan2 e5 chin-cheng5, pi7 i pang3-sak khi3, khoann3-phoa3 tioh8 tng2 lai5 hiunn-li2, m7 goan7 tiam3 tou-chhi7. bo5 cheng5 e5 hong-hou7 ak goan2, siang-chhiu2 leng2-ki-ki. ko-hiong5 hoat be2-pan e5 chiunn7-pak ia7 khoai3-chhia, chap8 tiam2 sann-chap8 hun7, ah! ai-chhiu5 hoe2-chhia-cham7, te7-ji7 e5 goeh8-tai5."
        ]
      ],
      "篇名": "哀愁的火車站"
    },
    {
      "作者": "文夏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "咱兩人時常約束黃昏的相會，看起燈火漸漸光，暝日來做陣，暝日無分離，雙人情意真蜜甜，有時我等你，有時你來等我，站在彼爿街頭邊，行到公園時，百花真美麗，咱兩人初戀的快樂的暗暝。",
          "lan2 nng7 lang5 si5-siong5 iok-sok hong5-hun e5 siong-hoe7, khoann3 khi2 teng-hoe2 chiam7-chiam7 kng, me5-jit8 lai5 choe3-tin7, me5-jit8 bo5 hun-li7, siang-lang5 cheng5-i3 chin bit8 tinn, u7 si5 goa2 tan2 li2, u7 si5 li2 lai5 tan2 goa2, khia7 chai7 hit peng5 ke-thau5-pinn, kiann5 kau3 kong-hng5 si5, pah-hoe chin bi2-le7, lan2 nng7 lang5 chhou-loan5 e5 khoai3-lok8 e5 am3-mi5."
        ],
        [
          "咱兩人時常約束黃昏的相會，天頂月娘伴天星，親像咱兩人，親像彼鴛鴦戲水彼樣情綿綿，有你在身邊，有我在你身邊，親像踮佇夢中裡，行到溪仔邊，景色真美麗，咱兩人留戀的快樂的暗暝。",
          "lan2 nng7 lang5 si5-siong5 iok-sok hong5-hun e5 siong-hoe7, thinn-teng2 goeh8-niu5 phoann7 thinn-chhinn, chhin-chhiunn7 lan2 nng7 lang5, chhin-chhiunn7 he oan-iunn hi3-chui2 hit-iunn7 cheng5 mi5-mi5, u7 li2 chai7 sin-pinn, u7 goa2 chai7 li2 sin-pinn, chhin-chhiunn7 tiam3 ti7 bang7-tiong--nih8, kiann5 kau3 khe-a2-pinn, keng2-sek chin bi2-le7, lan2 nng7 lang5 liu5-loan5 e5 khoai3-lok8 e5 am3-mi5."
        ],
        [
          "咱兩人時常約束黃昏的相會，港邊海風陣陣吹，難忘彼一暝，難忘彼時陣，你的目睭攏無攝，共你唚一下，你共我唚一下，歡喜珠淚留未離，行到燈火邊，看你真美麗，咱兩人熱戀的快樂的暗暝。",
          "lan2 nng7 lang5 si5-siong5 iok-sok hong5-hun e5 siong-hoe7, kang2-pinn hai2-hong chun7-chun7 chhoe, lan5-bong5 hit chit8 me5, lan5-bong5 hit si5-chun7, li2 e5 bak8-chiu long2 bo5 nih, ka7 li2 chim chit8-e7, li2 kang7 goa2 chim chit8-e7, hoann-hi2 chu-lui7 lau5 be7 li7, kiann5 kau3 teng-hoe2-pinn, khoann3 li2 chin bi2-le7, lan2 nng7 lang5 jiat8-loan5 e5 khoai3-lok8 e5 am3-mi5."
        ]
      ],
      "篇名": "咱兩人的約會"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "乾杯為著你幸福前程，乾杯乾杯為著咱堅定友情，乾杯乾杯乾杯不過是暫時分開，何必傷心吐大悸。今夜你我痛快鬥陣，永遠毋通放予袂記，盡量乾杯，毋通醉毋通醉。",
          "kan-poe ui7 tioh8 li2 heng7-hok chian5-theng5, kan-poe kan-poe ui7 tioh8 lan2 kian-teng7 iu2-cheng5, kan-poe kan-poe kan-poe put-ko3 si7 chiam7-si5 hun-khui, ho5-pit siong-sim thou2 toa7 khui3. kim-ia7 li2 goa2 thong3-khoai3 tau3-tin7, eng2-oan2 m7 thang pang3 hou7 boe7 ki3, chin7-liong7 kan-poe, m7 thang chui3 m7 thang chui3."
        ],
        [
          "乾杯為著你幸福前程，乾杯乾杯為著咱堅定友情，乾杯乾杯乾杯不過是暫時分開，何必傷心吐大悸。今夜你我痛快鬥陣，永遠毋通放予袂記，盡量乾杯，毋通醉毋通醉。",
          "kan-poe ui7 tioh8 li2 heng7-hok chian5-theng5, kan-poe kan-poe ui7 tioh8 lan2 kian-teng7 iu2-cheng5, kan-poe kan-poe kan-poe put-ko3 si7 chiam7-si5 hun-khui, ho5-pit siong-sim thou2 toa7 khui3. kim-ia7 li2 goa2 thong3-khoai3 tau3-tin7, eng2-oan2 m7 thang pang3 hou7 boe7 ki3, chin7-liong7 kan-poe, m7 thang chui3 m7 thang chui3."
        ],
        [
          "乾杯為著你幸福前程，乾杯乾杯為著咱堅定友情，乾杯乾杯乾杯不過是暫時分開，何必傷心吐大悸。今夜你我痛快鬥陣，永遠毋通放予袂記，盡量乾杯，毋通醉毋通醉。",
          "kan-poe ui7 tioh8 li2 heng7-hok chian5-theng5, kan-poe kan-poe ui7 tioh8 lan2 kian-teng7 iu2-cheng5, kan-poe kan-poe kan-poe put-ko3 si7 chiam7-si5 hun-khui, ho5-pit siong-sim thou2 toa7 khui3. kim-ia7 li2 goa2 thong3-khoai3 tau3-tin7, eng2-oan2 m7 thang pang3 hou7 boe7 ki3, chin7-liong7 kan-poe, m7 thang chui3 m7 thang chui3."
        ],
        [
          "乾杯為著你幸福前程，乾杯乾杯為著咱堅定友情，乾杯乾杯乾杯",
          "kan-poe ui7 tioh8 li2 heng7-hok chian5-theng5, kan-poe kan-poe ui7 tioh8 lan2 kian-teng7 iu2-cheng5, kan-poe kan-poe kan-poe."
        ]
      ],
      "篇名": "咱來乾杯通醉"
    },
    {
      "作者": "陳慶仁",
      "出版年": "0",
      "文類": "流行歌",
      "書寫系統": "漢字",
      "段": [
        [
          "毋通為我改變你的一切，因為我愛的是你原來的性格，這个世界不停底轉變，會當留著的真心到底有幾个？",
          "m7 thang ui7 goa2 kai2-pian3 li2 e5 it-chhe3, in-ui7 goa2 ai3 e5 si7 li2 goan5-lai5 e5 seng3-keh, chit e5 se3-kai3 put theng5 teh choan2-pian3, e7 tang3 lau5 tioh8 e5 chin-sim tau3-te2 u7 kui2 e5?"
        ],
        [
          "咱的愛情無需要虛華的山盟海誓，只要你心內有我，我心內有你，永遠做伙。",
          "lan2 e5 ai3-cheng5 bo5 su-iau3 hi-hoa e5 san-beng5-hai2-se3, chi2-iau3 li2 sim-lai7 u7 goa2, goa2 sim-lai7 u7 li2, eng2-oan2 cho3-hoe2."
        ],
        [
          "咱的愛情無需要虛偽的真真假假，只要你心內有我，我心內有你，心心相連。",
          "lan2 e5 ai3-cheng5 bo5 su-iau3 hi-gui5 e5 chin-chin-ke2-ke2, chi2-iau3 li2 sim-lai7 u7 goa2, goa2 sim-lai7 u7 li2, sim-sim sio-lian5."
        ]
      ],
      "篇名": "咱的愛情"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "有時陣想欲來看破，將伊當做一場夢，過去的已經過去，何必再想伊。將著過去放予袂記，重新來做起，提出著信心勇氣，成功靠自己。",
          "u7 si5-chun7 siunn7 beh lai5 khoann3-phoa3, chiong i tong3-choe3 chit8 tiunn5 bang7, koe3-khi3 e5 i2-keng koe3--khi3, ho5-pit chai3 siunn7 i. chiong tioh8 koe3-khi3 pang3 hou7 boe7 ki3, teng5-sin lai5 cho3 khi2, theh8 chhut tioh8 sin3-sim iong2-khi3, seng5-kong kho3 chu7-ki2."
        ],
        [
          "有時陣想欲來看破，將伊當做一場夢，過去的已經過去，何必再想伊。將著過去放予袂記，重新來做起，提出著信心勇氣，成功靠自己。",
          "u7 si5-chun7 siunn7 beh lai5 khoann3-phoa3, chiong i tong3-choe3 chit8 tiunn5 bang7, koe3-khi3 e5 i2-keng koe3--khi3, ho5-pit chai3 siunn7 i. chiong tioh8 koe3-khi3 pang3 hou7 boe7 ki3, teng5-sin lai5 cho3 khi2, theh8 chhut tioh8 sin3-sim iong2-khi3, seng5-kong kho3 chu7-ki2."
        ]
      ],
      "篇名": "後悔"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "陣陣冷風冷呀冷，叫醒著寂寞燈下人。當初那袂即重情，今日也毋免誤前程。一時倔強的個性，無聽心愛的叮嚀，後悔目屎滴落胸前，親像親像心頭千外斤，如今是我是我自己來造成，怨嘆那有啥路用。",
          "chun7-chun7 leng2-hong leng2 ia leng2, kio3-chhinn2 tioh8 chek8-bok8 teng-e7 lang5. tong-chhou na2 boe7 chiah tiong7 cheng5, kim-jit8 ia7 m7 bian2 gou7 chian5-theng5. chit8-si5 khut-kiong5 e5 ko3-seng3, bo5 thiann sim-ai3 e5 teng-leng5, hio7-hoe2 bak8-sai2 tih loh8 heng-cheng5, chhin-chhiunn7 chhin-chhiunn7 sim-thau5 chheng goa7 kin, ju5-kim si7 goa2 si7 goa2 chu7-ki2 lai5 cho7-seng5, oan3-than3 na2 u7 siann2 lou7-eng7."
        ],
        [
          "陣陣冷風冷呀冷，叫醒著寂寞燈下人。當初那袂即重情，今日也毋免誤前程。一時倔強的個性，無聽心愛的叮嚀，後悔目屎滴落胸前，親像親像心頭千外斤，如今是我是我自己來造成，怨嘆那有啥路用。",
          "chun7-chun7 leng2-hong leng2 ia leng2, kio3-chhinn2 tioh8 chek8-bok8 teng-e7 lang5. tong-chhou na2 boe7 chiah tiong7 cheng5, kim-jit8 ia7 m7 bian2 gou7 chian5-theng5. chit8-si5 khut-kiong5 e5 ko3-seng3, bo5 thiann sim-ai3 e5 teng-leng5, hio7-hoe2 bak8-sai2 tih loh8 heng-cheng5, chhin-chhiunn7 chhin-chhiunn7 sim-thau5 chheng goa7 kin, ju5-kim si7 goa2 si7 goa2 chu7-ki2 lai5 cho7-seng5, oan3-than3 na2 u7 siann2 lou7-eng7."
        ],
        [
          "一時倔強的個性，無聽心愛的叮嚀，後悔目屎滴落胸前，親像親像心頭千外斤，如今是我是我自己來造成，怨嘆那有啥路用。",
          "chit8-si5 khut-kiong5 e5 ko3-seng3, bo5 thiann sim-ai3 e5 teng-leng5, hio7-hoe2 bak8-sai2 tih loh8 heng-cheng5, chhin-chhiunn7 chhin-chhiunn7 sim-thau5 chheng goa7 kin, ju5-kim si7 goa2 si7 goa2 chu7-ki2 lai5 cho7-seng5, oan3-than3 na2 u7 siann2 lou7-eng7."
        ]
      ],
      "篇名": "後悔的目屎"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "出外離鄉里，思妻佇港墘，他鄉過日子，為何心頭悲。舉頭看天星，思鄉的妻兒，何時會轉去？寫批安慰伊。",
          "chhut-goa7 li7 hiunn-li2, su chhe ti7 kang2-kinn5, thann-hiong koe3 jit8-chi2, ui7-ho5 sim-thau5 pi. giah8-thau5 khoann3 thinn-chhinn, su-hiong e5 chhe-ji5, ho5-si5 e7 tng2--khi3? sia2 phoe an-ui3 i."
        ],
        [
          "思情心內悲，男悲不表意，英雄好志氣，悲戀佇心內，回家若團圓，後擺毋出去，自答自恨起，旅途遠若天。",
          "su cheng5 sim-lai7 pi, lam5 pi put piau2 i3, eng-hiong5 ho2 chi3-khi3, pi-loan5 ti7 sim-lai7, hoe5-ka na7 thoan5-inn5, au7-pai2 m7 chhut--khi3, chu7 tap chu7 hun7 khi2, lu2-tou5 hng7 na7 thinn."
        ],
        [
          "自慰毋通哭，咒誓硩石頭，太陽落山後，客站猶未到，秋風滿山透。今暗停誰厝，堅定意志漏，突然目屎流。",
          "chu7-ui3 m7 thang khau3, chiu3-choa7 teh chioh8-thau5, thai3-iong5 loh8 soann-au7, kheh-cham7 iau2-boe7 kau3, chhiu-hong moa2 soann thau3. kim-am3 theng5 siang2 chhu3, kian-teng7 i3-chi3 lau7, tut8-jian5 bak8-sai2 lau5."
        ]
      ],
      "篇名": "思妻旅途"
    },
    {
      "作者": "林垂立",
      "出版年": "0",
      "文類": "流行歌",
      "書寫系統": "漢字",
      "段": [
        [
          "思念親像一面鏡，照著阮消瘦的形影。思念親像一枝劍，刺著阮的心肝，無人知影。阮是日啊暝啊想你想甲無心情，阮是日啊暝啊想你想甲心痛疼。",
          "su-liam7 chhin-chhiunn7 chit8 bin7 kiann3, chio3 tioh8 goan2 siau-san2 e5 heng5-iann2. su-liam7 chhin-chhiunn7 chit8 ki kiam3, chhi3 tioh8 goan2 e5 sim-koann, bo5 lang5 chai-iann2. goan2 si7 jit8 ah me5 ah siunn7 li2 siunn7 kah bo5 sim-chiann5, goan2 si7 jit8 ah me5 ah siunn7 li2 siunn7 kah sim thiann3-thang3."
        ],
        [
          "思念親像一面鏡，照著阮消瘦的形影。思念親像一枝劍，刺著阮的心肝，無人知影。阮是日啊暝啊想你想甲無心情，阮是日啊暝啊想你想甲心痛疼。",
          "su-liam7 chhin-chhiunn7 chit8 bin7 kiann3, chio3 tioh8 goan2 siau-san2 e5 heng5-iann2. su-liam7 chhin-chhiunn7 chit8 ki kiam3, chhi3 tioh8 goan2 e5 sim-koann, bo5 lang5 chai-iann2. goan2 si7 jit8 ah me5 ah siunn7 li2 siunn7 kah bo5 sim-chiann5, goan2 si7 jit8 ah me5 ah siunn7 li2 siunn7 kah sim thiann3-thang3."
        ],
        [
          "阮是日啊暝啊想你想甲無心情，阮是日啊暝啊想你想甲心痛疼。",
          "goan2 si7 jit8 ah me5 ah siunn7 li2 siunn7 kah bo5 sim-chiann5, goan2 si7 jit8 ah me5 ah siunn7 li2 siunn7 kah sim thiann3-thang3."
        ]
      ],
      "篇名": "思念"
    }
  ]
}
