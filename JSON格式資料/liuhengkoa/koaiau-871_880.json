{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "基隆山基隆山，阮彼个心愛的放捨 我，你是嫌阮面容歹看，抑是嫌阮落煙花？阮無嫌你面容歹看，就是嫌你太貧惰。有時星光有時月暗，阮欲閣嫁有別人。",
          "Ke-lang5-soann Ke-lang5-soann, goan2 hit e5 sim-ai3 e5 pang3-sak goa2, li2 si7 hiam5 goan2 bin7-iong5 phainn2-khoann3, iah8 si7 hiam5 goan2 loh8 ian-hoa? goan2 bo5 hiam5 li2 bin7-iong5 phainn2-khoann3, chiu7-si7 hiam5 li2 thai3 pun7-toann7. u7-si5 chhinn kng u7-si5 goeh8 am3, goan2 beh koh ke3 u7 pat8-lang5."
        ],
        [
          "我孤單我孤單，阮彼个心肝的放捨 我，你是嫌阮面容歹看，抑是嫌阮做鱸鰻。阮無嫌你面容歹看，就是嫌你太拖施。有時星光有時月暗，阮欲閣娶有別人。",
          "goa2 kou-toann goa2 kou-toann, goan2 hit e5 sim-koann e5 pang3-sak goa2, li2 si7 hiam5 goan2 bin7-iong5 phainn2-khoann3, iah8 si7 hiam5 gun2 cho3 lou5-moa5. goan2 bo5 hiam5 li2 bin7-iong5 phainn2-khoann3, chiu7-si7 hiam5 li2 thai3 thoa-soa. u7-si5 chhinn kng u7-si5 goeh8 am3, goan2 beh koh chhoa7 u7 pat8-lang5."
        ],
        [
          "免傷心免怨嘆，第一薄情查某人，咱愛信心無愛別項，為情癡迷仙毋通，拍拚事業金錢來趁，有錢萬事照希望。有時星光有時月暗，咱也會變好額人。",
          "bian2 siong-sim bian2 oan3-than3, te7-it pok8-cheng5 cha-bou2-lang5, lan2 ai3 sin3-sim bo5 ai3 pat8-hang7, ui7 cheng5 chhi-be5 sian m7 thang, phah-piann3 su7-giap8 kim-chinn5 lai5 than3, u7 chinn5 ban7-su7 chiau3 hi-bong7. u7-si5 chhinn kng u7-si5 goeh8 am3, lan2 ia7 e7 pinn3 ho2-giah8-lang5."
        ]
      ],
      "篇名": "基隆山之戀"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我時常夢起一个眠夢，遐就是我佮你的美夢，聽起著優美的音樂聲，我牽你的手行入教會，咱兩人最希望的日子，咱兩人所等待的日子，人人都祝福咱。底合唱亞貝瑪里亞美妙的歌詩，溫柔的歌聲配合音樂聲。",
          "goa2 si5-siong5 bang7 khi2 chit8 e5 bin5-bang7, he chiu7-si7 goa2 kah li2 e5 bi2-bang7, thiann khi2 tioh8 iu-bi2 e5 im-gak8-siann, goa2 khan li2 e5 chhiu2 kiann5 jip8 kau3-hoe7, lan2 nng7 lang5 choe3 hi-bong7 e5 jit8-chi2, lan2 nng7 lang5 sou2 tan2-thai7 e5 jit8-chi2, lang5-lang5 to chiok-hok lan2. teh hap8-chhiunn3 a-poe3-ma2-li2-a bi2-biau7 e5 koa-si, un-jiu5 e5 koa-siann phoe3-hap8 im-gak8-siann."
        ],
        [
          "配合著鐘聲幸福的歌聲，響亮了滿天地，快樂的歌聲永遠無停時，咱兩人踮神前來跪落，約束咱兩人的愛無變，祈望神也為咱底保庇。亞貝瑪里亞，美妙的歌詩，溫柔的歌聲配合音樂聲。",
          "phoe3-hap8 tioh8 cheng-siann heng7-hok e5 koa-siann, hiang2-liang7 liau2 moa2 thinn-te7, khoai3-lok8 e5 koa-siann eng2-oan2 bo5 theng5-si5, lan2 nng7 lang5 tiam3 sin5 chian5 lai5 kui7--loh8, iok-sok lan2 nng7 lang5 e5 ai3 bo5 pian3, ki5-bang7 sin5 ia3 ui7 lan2 teh po2-pi3. a-poe3-ma2-li2-a, bi2-biau7 e5 koa-si, un-jiu5 e5 koa-siann phoe3-hap8 im-gak8-siann."
        ],
        [
          "配合著鐘聲幸福的歌聲，響亮了滿天地，快樂的歌聲永遠無停時，咱兩人踮神前來跪落，約束咱兩人的愛無變，祈望神也為咱底保庇。亞貝瑪里亞，亞貝瑪里亞。",
          "phoe3-hap8 tioh8 cheng-siann heng7-hok e5 koa-siann, hiang2-liang7 liau2 moa2 thinn-te7, khoai3-lok8 e5 koa-siann eng2-oan2 bo5 theng5-si5, lan2 nng7 lang5 tiam3 sin5 chian5 lai5 kui7--loh8, iok-sok lan2 nng7 lang5 e5 ai3 bo5 pian3, ki5-bang7 sin5 ia3 ui7 lan2 teh po2-pi3. a-poe3-ma2-li2-a, a-poe3-ma2-li2-a."
        ]
      ],
      "篇名": "婚禮"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "寂寞的小城市，路途上心稀微，姑娘溫柔的聲音叫著阮名字，竟然是你為何是你為何是你。昔日的純情面容染著五彩胭脂，請你莫提起請你莫提起，請你莫提起咱的過去。問阮現在的地位，來來來這杯燒酒祝你春風順利。我所愛的是你，阮所愛的嘛是你，無奈的月光，照著你目箍紅吱吱。",
          "chek8-bok8 e5 sio2 siann5-chhi7, lou7-tou5 siang7 sim hi-bi5, kou-niu5 un-jiu5 e5 siann-im kio3 tioh8 goan2 mia5-ji7, keng3-jian5 si7 li2 ui7-ho5 si7 li2 ui7-ho5 si7 li2. sek-jit8 e5 sun5-cheng5 bin7-iong5 jiam2- tioh8 ngou2-chhai2 ian-chi, chhiann2 li2 mai3 the5-khi2 chhiann2 li2 mai3 the5-khi2, chhiann2 li2 mai3 the5-khi2 lan2 e5 koe3-khi3. mng7 goan2 hian7-chai7 e5 te7-ui7, lai5 lai5 lai5 chit poe sio-chiu2 chiok li2 chhun-hong sun7-li7. goa2 sou2 ai3 e5 si7 li2, goan2 sou2 ai3 e5 ma7 si7 li2, bo5-nai7 e5 goeh8-kng, chio3 tioh8 li2 bak8-khou ang5-ki-ki."
        ],
        [
          "寂寞的小城市，路途上心稀微，姑娘溫柔的聲音叫著阮名字，竟然是你為何是你為何是你。昔日的純情面容染著五彩胭脂，請你莫提起請你莫提起，請你莫提起咱的過去。問阮現在的地位，來來來這杯燒酒祝你春風順利。我所愛的是你，阮所愛的嘛是你，無奈的月光，照著你目箍紅吱吱。",
          "chek8-bok8 e5 sio2 siann5-chhi7, lou7-tou5 siang7 sim hi-bi5, kou-niu5 un-jiu5 e5 siann-im kio3 tioh8 goan2 mia5-ji7, keng3-jian5 si7 li2 ui7-ho5 si7 li2 ui7-ho5 si7 li2. sek-jit8 e5 sun5-cheng5 bin7-iong5 jiam2 tioh8 ngou2-chhai2 ian-chi, chhiann2 li2 mai3 the5-khi2 chhiann2 li2 mai3 the5-khi2, chhiann2 li2 mai3 the5-khi2 lan2 e5 koe3-khi3. mng7 goan2 hian7-chai7 e5 te7-ui7, lai5 lai5 lai5 chit poe sio-chiu2 chiok li2 chhun-hong sun7-li7. goa2 sou2 ai3 e5 si7 li2, goan2 sou2 ai3 e5 ma7 si7 li2, bo5-nai7 e5 goeh8-kng, chio3 tioh8 li2 bak8-khou ang5-ki-ki."
        ],
        [
          "請你莫提起請你莫提起，請你莫提起咱的過去。問阮現在的地位，來來來這杯燒酒祝你春風順利。我所愛的是你，阮所愛的嘛是你，無奈的月光，照著你目箍紅吱吱。",
          "chhiann2 li2 mai3 the5-khi2 chhiann2 li2 mai3 the5-khi2, chhiann2 li2 mai3 the5-khi2 lan2 e5 koe3-khi3. mng7 goan2 hian7-chai7 e5 te7-ui7, lai5 lai5 lai5 chit poe sio-chiu2 chiok li2 chhun-hong sun7-li7. goa2 sou2 ai3 e5 si7 li2, goan2 sou2 ai3 e5 ma7 si7 li2, bo5-nai7 e5 goeh8-kng, chio3 tioh8 li2 bak8-khou ang5-ki-ki."
        ]
      ],
      "篇名": "寂寞的城市"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "感情到茲來失敗，痛苦啥人知。你留予我酸苦味，相信你也會流目屎。無來離開未自在，無來離開未排解，空空空空空悲哀，忍忍忍忍愛忍耐。寂寞河邊涼亭內，叫著你名字暗期待，毋相信愛情的經驗你我才一擺。",
          "kam2-cheng5 kau3 chia lai5 sit-pai7, thong3-khou2 siann2-lang5 chai. li2 lau5 hou7 goa2 sng-khou2-bi7, siong-sin3 li2 ia7 e7 lau5-bak8-sai2. bo5 lai5 li7-khui be7 chu7-chai7, bo5 lai5 li7-khui be7 pai5-kai2, khang khang khang khang khang pi-ai, jim2 jim2 jim2 jim2 ai3 jim2-nai7. chek8-bok8 ho5-pinn liang5-teng5 lai7, kio3 tioh8 li2 mia5-ji7 am3 ki5-thai7, m7 siong-sin3 ai3-cheng5 e5 keng-giam7 li2 goa2 chiah chit8 pai2."
        ],
        [
          "感情到茲來失敗，痛苦啥人知。你留予我酸苦味，相信你也會流目屎。無來離開未自在，無來離開未排解，空空空空空悲哀，忍忍忍忍愛忍耐。寂寞河邊涼亭內，叫著你名字暗期待，毋相信愛情的經驗你我才一擺。",
          "kam2-cheng5 kau3 chia lai5 sit-pai7, thong3-khou2 siann2-lang5 chai. li2 lau5 hou7 goa2 sng-khou2-bi7, siong-sin3 li2 ia7 e7 lau5-bak8-sai2. bo5 lai5 li7-khui be7 chu7-chai7, bo5 lai5 li7-khui be7 pai5-kai2, khang khang khang khang khang pi-ai, jim2 jim2 jim2 jim2 ai3 jim2-nai7. chek8-bok8 ho5-pinn liang5-teng5 lai7, kio3 tioh8 li2 mia5-ji7 am3 ki5-thai7, m7 siong-sin3 ai3-cheng5 e5 keng-giam7 li2 goa2 chiah chit8 pai2."
        ],
        [
          "無來離開未自在，無來離開未排解，空空空空空悲哀，忍忍忍忍愛忍耐。寂寞河邊涼亭內，叫著你名字暗期待，毋相信愛情的經驗你我才一擺。",
          "bo5 lai5 li7-khui be7 chu7-chai7, bo5 lai5 li7-khui be7 pai5-kai2, khang khang khang khang khang pi-ai, jim2 jim2 jim2 jim2 ai3 jim2-nai7. chek8-bok8 ho5-pinn liang5-teng5 lai7, kio3 tioh8 li2 mia5-ji7 am3 ki5-thai7, m7 siong-sin3 ai3-cheng5 e5 keng-giam7 li2 goa2 chiah chit8 pai2."
        ]
      ],
      "篇名": "寂寞的戀歌"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "有一種講未出的悲傷，伊號做苦衷。有一種看未著的力量，伊號做堅強。環境的風霜命運的波浪，一路行來偌濟的創傷，勝敗論英雄，全看表面上。茫茫人海訴苦無對象，只有堅強再堅強，將悲傷變力量。",
          "u7 chit8 chiong2 kong2 boe7 chhut e5 pi-siong, i ho7-cho3 khou2-thiong. u7 chit8 chiong2 khoann3 boe7 tioh8 e5 lek8-liong7, i ho7-cho3 kian-kiong5. khoan5-keng2 e5 hong-song mia7-un7 e5 pho-long7, chit8-lou7 kiann5 lai5 loa7 che7 e5 chhong3-siong, seng3-pai7 lun7 eng-hiong5, choan5 khoann3 piau2-bin7-siong7. bong5-bong5 jin5-hai2 sou3 khou2 bo5 tui3-siong7, chi2-u7 kian-kiong5 chai3 kian-kiong5, chiong pi-siong pian3 lek8-liong7."
        ],
        [
          "有一種講未出的悲傷，伊號做苦衷。有一種看未著的力量，伊號做堅強。環境的風霜命運的波浪，一路行來偌濟的創傷，勝敗論英雄，全看表面上。茫茫人海訴苦無對象，只有堅強再堅強，將悲傷變力量。",
          "u7 chit8 chiong2 kong2 boe7 chhut e5 pi-siong, i ho7-cho3 khou2-thiong. u7 chit8 chiong2 khoann3 boe7 tioh8 e5 lek8-liong7, i ho7-cho3 kian-kiong5. khoan5-keng2 e5 hong-song mia7-un7 e5 pho-long7, chit8-lou7 kiann5 lai5 loa7 che7 e5 chhong3-siong, seng3-pai7 lun7 eng-hiong5, choan5 khoann3 piau2-bin7-siong7. bong5-bong5 jin5-hai2 sou3 khou2 bo5 tui3-siong7, chi2-u7 kian-kiong5 chai3 kian-kiong5, chiong pi-siong pian3 lek8-liong7."
        ],
        [
          "環境的風霜命運的波浪，一路行來偌濟的創傷，勝敗論英雄，全看表面上。茫茫人海訴苦無對象，只有堅強再堅強，將悲傷變力量。",
          "khoan5-keng2 e5 hong-song mia7-un7 e5 pho-long7, chit8-lou7 kiann5 lai5 loa7 che7 e5 chhong3-siong, seng3-pai7 lun7 eng-hiong5, choan5 khoann3 piau2-bin7-siong7. bong5-bong5 jin5-hai2 sou3 khou2 bo5 tui3-siong7, chi2-u7 kian-kiong5 chai3 kian-kiong5, chiong pi-siong pian3 lek8-liong7."
        ]
      ],
      "篇名": "寂寞英雄"
    },
    {
      "作者": "李小萍",
      "出版年": "0",
      "文類": "流行歌",
      "書寫系統": "漢字",
      "段": [
        [
          "毋是因為風透心才會寒，你有踮身邊竟然感覺孤單。雖然無講咱只偆今夜，你就欲離開，我知影敢是因為雨將緣份沖淡。",
          "m7 si7 in-ui7 hong thau3 sim chiah e7 koann5, li2 u7 tiam3 sin-pinn keng3-jian5 kam2-kak kou-toann. sui-jian5 bo5 kong2 lan2 chi2 chhun kim-ia7, li2 chiu7 beh li7-khui, goa2 chai-iann2 kann2 si7 in-ui7 hou7 chiong ian5-hun7 chhiong-tam7."
        ],
        [
          "一生的付出換來一句感謝，想起你講將我放心肝，咱就欲分開，我知影以後你未閣再想起我，有一工你會毋知阮的名。",
          "it-seng e5 hu3-chhut oann7 lai5 chit8 ku3 kam2-sia7, siunn7-khi2 li2 kong2 chiong goa2 pang3 sim-koann, lan2 chiu7 beh hun-khui, goa2 chai-iann2 i2-au7 li2 be7 koh chai3 siunn7-khi2 goa2, u7 chit8 kang li2 e7 m7 chai goan2 e5 mia5."
        ],
        [
          "毋願你將我放心肝，聽著，我的心會痛，想過去更加拖磨。毋願你將我放心肝，心內暗暗哭無聲，當做安慰我，你敢會快活。",
          "m7 goan7 li2 chiong goa2 pang3 sim-koann, thiann tioh8, goa2 e5 sim e7 thiann3, siunn7 koe3-khi3 keng3-ka thoa-boa5. m7 goan7 li2 chiong goa2 pang3 sim-koann, sim-lai7 am3-am3 khau3 bo5 siann, tong3-cho3 an-ui3 goa2, li2 kam2 e7 khoann3-oah8."
        ]
      ],
      "篇名": "將我放心肝"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "免自卑身份，免逐工心悶，烏卒仔也會當統紅君。三年一運，好歹照輪，若認真將來一定強強滾。鴨椆內無隔暝的土蚓，天無白白跋落來錢銀，目睭看予準，認真拍翸，搰力是成功之本。",
          "bian2 chu7-pi sin-hun7, bian2 tak8-kang sim-bun7, ou chut-a2 ia7 e7 tang3 thong2 ang5 kun. sann ni5 chit8 un7, ho2-phainn2 chiau3 lun5, na7 jin7-chin chiong-lai5 it-teng7 chhiang5-chhiang5 kun2. ah-tiau5 lai7 bo5 keh-me5 e5 tou7-un2, thinn bo5 peh8-peh8 poah8 loh8 lai5 chinn5-gin5, bak8-chiu khoann3 hou7 chun2, jin7-chin phah-phun2, kut-lat8 si7 seng5-kong chi pun2."
        ],
        [
          "免自卑身份，免逐工心悶，烏卒仔也會當統紅君。三年一運，好歹照輪，若認真將來一定強強滾。鴨椆內無隔暝的土蚓，天無白白跋落來錢銀，目睭看予準，認真拍翸，搰力是成功之本。",
          "bian2 chu7-pi sin-hun7, bian2 tak8-kang sim-bun7, ou chut-a2 ia7 e7 tang3 thong2 ang5 kun. sann ni5 chit8 un7, ho2-phainn2 chiau3 lun5, na7 jin7-chin chiong-lai5 it-teng7 chhiang5-chhiang5 kun2. ah-tiau5 lai7 bo5 keh-me5 e5 tou7-un2, thinn bo5 peh8-peh8 poah8 loh8 lai5 chinn5-gin5, bak8-chiu khoann3 hou7 chun2, jin7-chin phah-phun2, kut-lat8 si7 seng5-kong chi pun2."
        ],
        [
          "鴨椆內無隔暝的土蚓，天無白白跋落來錢銀，目睭看予準，認真拍翸，搰力是成功之本。",
          "ah-tiau5 lai7 bo5 keh-me5 e5 tou7-un2, thinn bo5 peh8-peh8 poah8 loh8 lai5 chinn5-gin5, bak8-chiu khoann3 hou7 chun2, jin7-chin phah-phun2, kut-lat8 si7 seng5-kong chi pun2."
        ]
      ],
      "篇名": "強強滾"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "聽人講你佇海邊，悲傷的看船欲開，不幸離散的莉露。昔日相親相愛的莉露莉露，彼甜蜜的懷念永遠佇心內，想欲等你一人，每日戇戇行，莉露莉露毋知你佗位去，莉露啥人知莉露的去向在那裡。",
          "thiann lang5 kong2 li2 ti7 hai2-pinn, pi-siong e5 khoann3 chun5 beh khui, put-heng7 li7-san3 e5 Li7-lu3. sek-jit8 siong-chhin siong-ai3 e5 Li7-lu3 Li7-lu3, hit tinn-bit8 e5 hoai5-liam7 eng2-oan2 ti7 sim-lai7, siunn7 beh tan2 li2 chit8 lang5, mui2-jit8 gong7-gong7 kiann5, Li7-lu3 Li7-lu3 m7 chai li2 to2-ui7 khi3, Li7-lu3 siann2-lang5 chai Li7-lu3 e5 khi3-hiong3 chai7 na2-li2."
        ],
        [
          "聽人講你佇海邊，悲傷的看船欲開，不幸離散的莉露。昔日相親相愛的莉露莉露，彼甜蜜的懷念永遠佇心內，想欲等你一人，每日戇戇行，莉露莉露毋知你佗位去，莉露啥人知莉露的去向在那裡。",
          "thiann lang5 kong2 li2 ti7 hai2-pinn, pi-siong e5 khoann3 chun5 beh khui, put-heng7 li7-san3 e5 Li7-lu3. sek-jit8 siong-chhin siong-ai3 e5 Li7-lu3 Li7-lu3, hit tinn-bit8 e5 hoai5-liam7 eng2-oan2 ti7 sim-lai7, siunn7 beh tan2 li2 chit8 lang5, mui2-jit8 gong7-gong7 kiann5, Li7-lu3 Li7-lu3 m7 chai li2 to2-ui7 khi3, Li7-lu3 siann2-lang5 chai Li7-lu3 e5 khi3-hiong3 chai7 na2-li2."
        ],
        [
          "聽人講你佇海邊，悲傷的看船欲開，不幸離散的莉露。昔日相親相愛的莉露莉露，彼甜蜜的懷念永遠佇心內，想欲等你一人，每日戇戇行，莉露莉露毋知你佗位去，莉露啥人知莉露的去向在那裡。",
          "thiann lang5 kong2 li2 ti7 hai2-pinn, pi-siong e5 khoann3 chun5 beh khui, put-heng7 li7-san3 e5 Li7-lu3. sek-jit8 siong-chhin siong-ai3 e5 Li7-lu3 Li7-lu3, hit tinn-bit8 e5 hoai5-liam7 eng2-oan2 ti7 sim-lai7, siunn7 beh tan2 li2 chit8 lang5, mui2-jit8 gong7-gong7 kiann5, Li7-lu3 Li7-lu3 m7 chai li2 to2-ui7 khi3, Li7-lu3 siann2-lang5 chai Li7-lu3 e5 khi3-hiong3 chai7 na2-li2."
        ]
      ],
      "篇名": "從上海歸來的莉露"
    },
    {
      "作者": "羅助建、羅安",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為何欲分開，你又攏予阮你的溫柔，希望你會當予我一个交代的理由。親像多變的秋，你無愛感情永久。看阮情海浮沉沒沒泅，你抑是石頭心肝，無欲救，甘願情人煞來變朋友，逼阮無奈也著愛接受。",
          "ui7-ho5 beh hun-khui, li2 iu7 long2 hou7 gun2 li2 e5 un-jiu5, hi-bong7 li2 e7 tang3 hou7 goa2 chit8 e5 kau-tai7 e5 li2-iu5. chhin-chhiunn7 to-pian3 e5 chhiu, li2 bo5-ai3 kam2-cheng5 eng2-kiu2. khoann3 goan2 cheng5-hai2 phu5-tim5 bok8-bok8 siu5, li2 iah8 si7 chioh8-thau5 sim-koann, bo5 beh kiu3, kam-goan7 cheng5-lang5 soah lai5 pian3 peng5-iu2, pek gun2 bo5-nai7 ia7 tioh8 ai3 chiap-siu7."
        ],
        [
          "無人知，無人問，一个人是捶心肝舉頭看天烏白想。毋願情人煞來變朋友，雖然無奈只有來放手，一聲一句，希望逮著音樂聲唱出阮的心中苦，心中愁。",
          "bo5 lang5 chai, bo5 lang5 mng7, chit8 e5 lang5 si7 tui5 sim-koann giah8-thau5 khoann3 thinn ou-peh8 siunn7. m7 goan7 cheng5-lang5 soah lai5 pian3 peng5-iu2, sui-jian5 bo5-nai7 chi2-u7 lai5 pang3-chhiu2, chit8 siann chit8 ku3, hi-bong7 toe3 tioh8 im-gak8-siann chhiunn3 chhut goan2 e5 sim-tiong khou2, sim-tiong chhiu5."
        ]
      ],
      "篇名": "情人變朋友"
    },
    {
      "作者": "張秀",
      "出版年": "0",
      "文類": "流行歌",
      "書寫系統": "漢字",
      "段": [
        [
          "愛情不過是一種病，染著的人無藥醫，我對愛情有先天免疫，為情傷心，無我的代誌。男人不過是一種物，通常當做是東西，我對男人有先天免疫，為愛犧牲，無彼號代誌。花言巧語是男人的專利，輕輕鬆鬆騙咱五千年，免對我白費心機，若有人想未開，我穿媠媠盯等你。",
          "ai3-cheng5 put-ko3 si7 chit8 chiong2 penn7, jiam2--tioh8 e5 lang5 bo5 ioh8 i, goa2 tui3 ai3-cheng5 u7 sian-thian bian2-ek8, ui7 cheng5 siong-sim, bo5 goa2 e5 tai7-chi3. lam5-jin5 put-ko3 si7 chit8 chiong2 mih8, thong-siong5 tong3-cho3 si7 tong-si, goa2 tui3 lam5-jin5 u7 sian-thian bian2-ek8, ui7 ai3 hi-seng, bo5 hit-ho7 tai7-chi3. hoa-gian5-kha2-gi2 si7 lam5-jin5 e5 choan-li7, khin-khin-sang-sang phian3 lan2 gou7-chheng ni5, bian2 tui3 goa2 peh8-hui3 sim-ki, na7 u7 lang5 siunn7 be7 khui, goa2 chheng7 sui2-sui2 teng tan2 li2."
        ],
        [
          "愛情不過是一種病，染著的人無藥醫，我對愛情有先天免疫，為情傷心，無我的代誌。男人不過是一種物，通常當做是東西，我對男人有先天免疫，為愛犧牲，無彼號代誌。花言巧語是男人的專利，輕輕鬆鬆騙咱五千年，免對我白費心機，若有人想未開，我穿媠媠盯等你。",
          "ai3-cheng5 put-ko3 si7 chit8 chiong2 penn7, jiam2--tioh8 e5 lang5 bo5 ioh8 i, goa2 tui3 ai3-cheng5 u7 sian-thian bian2-ek8, ui7 cheng5 siong-sim, bo5 goa2 e5 tai7-chi3. lam5-jin5 put-ko3 si7 chit8 chiong2 mih8, thong-siong5 tong3-cho3 si7 tong-si, goa2 tui3 lam5-jin5 u7 sian-thian bian2-ek8, ui7 ai3 hi-seng, bo5 hit-ho7 tai7-chi3. hoa-gian5-kha2-gi2 si7 lam5-jin5 e5 choan-li7, khin-khin-sang-sang phian3 lan2 gou7-chheng ni5, bian2 tui3 goa2 peh8-hui3 sim-ki, na7 u7 lang5 siunn7 be7 khui, goa2 chheng7 sui2-sui2 teng tan2 li2."
        ],
        [
          "愛情不過是一種病，染著的人無藥醫，我對愛情有先天免疫，為情傷心，無我的代誌。",
          "ai3-cheng5 put-ko3 si7 chit8 chiong2 penn7, jiam2--tioh8 e5 lang5 bo5 ioh8 i, goa2 tui3 ai3-cheng5 u7 sian-thian bian2-ek8, ui7 cheng5 siong-sim, bo5 goa2 e5 tai7-chi3."
        ]
      ],
      "篇名": "愛情先天免疫"
    }
  ]
}
