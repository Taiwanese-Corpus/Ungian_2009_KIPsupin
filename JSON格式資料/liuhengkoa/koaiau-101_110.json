{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "內山的內山姑娘，已經嫁別個。為怎樣腦海偏偏，閣再想起你的話，愈想心內愈怨慼。為啥物你底變心即爾乾脆，為啥物你全無想較詳細，過去的過去的一切的一切，全都是被風吹，已經吹甲亂亂飛。",
          "lai7-soann e5 lai7-soann kou-niu5, i2-keng ke3 pat8-e5. ui7 chainn2-iunn7 nau2-hai2 phian-phian, koh chai3 siunn7-khi2 li2 e5 oe7, lu2 siunn7 sim-lai7 lu2 oan3-chheh. ui7-siann2-mih8 li2 teh pian3-sim chiah-nih kan-chhe3, ui7-siann2-mih li2 choan5 bo5 siunn7 khah siong5-soe3, koe3-khi3 e5 koe3-khi3 e5 it-chhe3 e5 it-chhe3, choan5 to si7 pi7 hong-chhoe, i2-keng chhoe kah loan7-loan7 poe."
        ],
        [
          "內山的內山姑娘，已經嫁別個。如今我怎樣偏偏閣再轉來傷心地，愈想心肝規腹火。講啥物對天咒誓山盟海誓，講啥物你無我你也毋嫁，過去的過去的一切的一切，全都是欺騙我，予你騙甲戇戇踅。",
          "lai7-soann e5 lai7-soann kou-niu5, i2-keng ke3 pat8-e5. ju5-kim goa2 chainn2-iunn7 phian-phian koh chai3 tng2 lai5 siong-sim-toe7, lu2 siunn7 sim-koann kui-pak hoe2. kong2 siann2-mih8 tui3 thinn chiu3-choa7 soann beng5 hai2 se3, kong2 siann2-mih8 li2 bo5 goa2 li2 ia7 m7 ke3, koe3-khi3 e5 koe3-khi3 e5 it-chhe3 e5 it-chhe3, choan5 to si7 khi-phian3 goa2, hou7 li2 phian3 kah gong7-gong7 seh8."
        ],
        [
          "內山的內山姑娘，已經嫁別個。為怎樣腦海偏偏閣再想起你的話，愈想心內愈怨慼。為啥物你底變心即爾乾脆，為啥物你全無想較詳細。過去的過去的一切的一切，全都是被風吹，已經吹甲亂亂飛。",
          "lai7-soann e5 lai7-soann kou-niu5, i2-keng ke3 pat8-e5. ui7 chainn2-iunn7 nau2-hai2 phian-phian koh chai3 siunn7-khi2 li2 e5 oe7, lu2 siunn7 sim-lai7 lu2 oan3-chheh. ui7-siann2-mih8 li2 te2 pian3-sim chiah-nih kan-chhe3, ui7-siann2-mih8 li2 choan5 bo5 siunn7 khah siong5-soe3, koe3-khi3 e5 koe3-khi3 e5 it-chhe3 e5 it-chhe3, choan5 to si7 pi7 hong-chhoe, i2-keng chhoe kah loan7-loan7 poe."
        ]
      ],
      "篇名": "內山的姑娘"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "六月田水嘿嘿嘿都當底燒咧，鯉魚仔落水偶偶偶偶，偶尾搖。",
          "lak8--goeh8 chhan5-chui2 he-he-he to tng teh sio leh, li2-hi5-a2 loh8-chui2 ngau2 ngau2 ngau2 ngau2, ngau2-be2-io5."
        ]
      ],
      "篇名": "六月田水"
    },
    {
      "作者": "紀淑玲",
      "出版年": "0",
      "文類": "流行歌",
      "書寫系統": "漢字",
      "段": [
        [
          "六月的時陣，黃色的相思花，開甲滿山頂。",
          "lak8--goeh8 e5 si5-chun7, ng5-sek e5 siunn-si-hoe, khui kah moa2 soann-teng2."
        ],
        [
          "六年的囡仔，每工透早攏佇學校門口掃花。一蕊一蕊親像珍珠的相思花，落甲規塗腳。",
          "lak8 ni5 e5 gin2-a2, mui2-kang thau3-cha2 long2 ti7 hak8-hau7 mng5-khau2 so3 hoe. chit8 lui2 chit8 lui2 chhin-chhiunn7 tinn-chiu e5 siunn-si-hoe, lak kah kui thou5-kha."
        ],
        [
          "相思仔花芳，足細蕊，但是所有的相思仔花鬥陣開，彼款認真，彼款力量，予山頭變色，予我感動。",
          "siunn-si-a2 hoe  phang, chiok se3 lui2, tan7-si7 sou2-u7 e5 siunn-si-a2-hoe tau3-tin7 khui, hit khoan2 jin7-chin, hit khoan2 lek8-liong7, hou7 soann-thau5 pian3-sek, hou7 goa2 kam2-tong7."
        ],
        [
          "六年的囡仔欲畢業啊！心內真毋甘，寫這首六月的花，送予所有的囡仔。",
          "lak8 ni5 e5 gin2-a2 beh pit-giap8--ah! sim-lai7 chin m7 kam, sia2 chit siu2 lak8--goeh8 e5 hoe, sang3 hou7 sou2-u7 e5 gin2-a2."
        ]
      ],
      "篇名": "六月的花"
    },
    {
      "作者": "許丙丁",
      "出版年": "0",
      "文類": "流行歌",
      "書寫系統": "漢字",
      "段": [
        [
          "六月茉莉真正媠，郎君生做真古錐，好花難得成雙對，身邊無娘呀咿都上喫虧。",
          "lak8--goeh8 bak8-ni2 chin-chiann3 sui2, long5-kun senn-cho3 chin kou2-chui, ho2 hoe lan5-tit seng5-siang tui3, sin-pinn bo5 niu5 ia i to siong7 khoe3-khui."
        ],
        [
          "六月茉莉真正芳，單身娘仔守空房，好花也著有人挽，無人知影呀咿都氣死人。",
          "lak8--goeh8 bak8-ni2 chin-chiann3 phang, toann-sin niu5-a2 siu2 khang-pang5, ho2 hoe a2 tioh8 u7 lang5 ban2, bo5 lang5 chai-iann2 ia i to khi3-si2-lang5."
        ],
        [
          "六月茉莉芳透天，單身娘仔無了時，好花也著合人意，何時郎君呀咿都佇身邊。",
          "lak8--goeh8 bak8-ni2 phang thau3-thinn, toann-sin niu5-a2 bo5-liau2-si5, ho2 hoe ia7 tioh8 hah8-jin5 i3, ho5-si5 long5-kun ia i to ti7 sin-pinn."
        ],
        [
          "六月茉莉透暝芳，單身娘仔做眠夢，好花開了等下冬，娘仔親情呀咿都底時放。",
          "lak8--goeh8 bak8-ni2 thau3-mi5 phang, toann-sin niu5-a2 choe3 bin5-bang7, ho2 hoe khui liau2 tan2 e7-tang, niu5-a2 chhin-chiann5 ia i to ti7 si5 pang3."
        ],
        [
          "六月茉莉滿山芳，挽花也著惜花叢，親像蝴蝶亂亂弄，採過一叢呀咿都過一叢。",
          "lak8--goeh8 bak8-ni2 moa2 soann phang, ban2-hoe ia7 tioh8 sioh hoe-chang5, chhin-chhiunn7 ou5-tiap8 loan7-loan7 long7, chhai2 koe3 chit8 chang5 ia i to koe3 chit8 chang5."
        ],
        [
          "六叢茉莉分六路，一叢較搬落壺，日時欲挽有人顧，暝時欲挽呀咿都人看無。",
          "lak8 chang5 bak8-ni2 hun lak8 lou7, chit8 chang5 ka7 in poann loh8 ou5, jit8-si5 beh ban2 u7 lang5 kou3, mi5-si5 beh ban2 ia i to lang5 khoann3 bo5."
        ]
      ],
      "篇名": "六月茉莉"
    },
    {
      "作者": "蔡素惠",
      "出版年": "0",
      "文類": "流行歌",
      "書寫系統": "漢字",
      "段": [
        [
          "真情那會淪落殘酷的愛，苦嘆啊！齷齪佇心內。自恨對你行為無了解，才會予你喙尖厲害來所蓋。啊！六月的大風颱七月的做水災，袂贏你的口才。袂比你落下頦赫爾厲害，啊！借問你的良心何在良心何在，大聲罵你不該不應該。",
          "chin-cheng5 na2 e7 lun5-lok8 chan5-khok e5 ai3, khou2-than3 ah! ak-chak ti7 sim-lai7. chu7 hun7 tui3 li2 heng5-ui5 bo5 liau2-kai2, chiah e7 hou7 li2 chhui3-chiam li7-hai7 lai5 sou2 kai3. ah! lak8--goeh8 e5 toa7 hong-thai chhit-geh8 e5 choe3 chui2-chai, be7 iann5 li2 e5 khau2-chai5. be7 pi2 li2 lau3 e7-hoai5 hiah-nih li7-hai7, ah! chioh-mng7 li2 e5 liong5-sim ho5-chai7 liong5-sim ho5-chai7, toa7-siann ma7 li2 put-kai put-eng-kai."
        ],
        [
          "真情那會淪落殘酷的愛，苦嘆啊！齷齪佇心內。自恨對你行為無了解，才會予你喙尖厲害來所蓋。啊！六月的大風颱七月的做水災，袂贏你的口才。袂比你落下頦赫爾厲害，啊！借問你的良心何在良心何在，大聲罵你不該不應該。",
          "chin-cheng5 na2 e7 lun5-lok8 chan5-khok e5 ai3, khou2-than3 ah! ak-chak ti7 sim-lai7. chu7 hun7 tui3 li2 heng5-ui5 bo5 liau2-kai2, chiah e7 hou7 li2 chhui3-chiam li7-hai7 lai5 sou2 kai3. ah! lak8--goeh8 e5 toa7 hong-thai chhit-geh8 e5 choe3 chui2-chai, be7 iann5 li2 e5 khau2-chai5. be7 pi2 li2 lau3 e7-hoai5 hiah-nih li7-hai7, ah! chioh-mng7 li2 e5 liong5-sim ho5-chai7 liong5-sim ho5-chai7, toa7-siann ma7 li2 put-kai put-eng-kai."
        ],
        [
          "啊！六月的大風颱七月的做水災，袂贏你的口才。袂比你落下頦赫爾厲害，啊！借問你的良心何在良心何在，大聲罵你不該不應該。",
          "ah! lak8--goeh8 e5 toa7 hong-thai chhit-geh8 e5 choe3 chui2-chai, be7 iann5 li2 e5 khau2-chai5. be7 pi2 li2 lau3 e7-hoai5 hiah-nih li7-hai7, ah! chioh-mng7 li2 e5 liong5-sim ho5-chai7 liong5-sim ho5-chai7, toa7-siann ma7 li2 put-kai put-eng-kai."
        ]
      ],
      "篇名": "六月風颱七月水災"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "這條暗淡的路燈啊！親像阮寂寞的心情。想起過去的情景，不覺珠淚滴胸前。講啥物你愛我無改變，講啥物你欲看破一生，誰知你是六月芥菜假有心。為何欺騙我怎樣放  我？害阮為你誤前程。",
          "chit tiau5 am3-tam7 e5 lou7-teng ah! chhin-chhiunn7 goan2 chek8-bok8 e5 sim-cheng5. siunn7-khi2 koe3-khi3 e5 cheng5-keng2, put-kak chu-lui7 tih heng-cheng5. kong2 siann2-mih8 li2 ai3 goa2 bo5 kai2-pian3, kong2 siann2-mih8 li2 beh khoann3-phoa3 it-seng, siang2 chai li2 si7 lak8--goeh8 koa3-chhai3 ke2 u7 sim. ui7-ho5 khi-phian3 goa2 chainn2-iunn7 pang3 goa2? hai7 gun2 ui7 li2 gou7 chian5-theng5."
        ],
        [
          "這條暗淡的路燈啊！親像阮寂寞的心情。想起過去的情景，不覺珠淚滴胸前。講啥物你愛我無改變，講啥物你欲看破一生，誰知你是六月芥菜假有心。為何欺騙我怎樣放  我？害阮為你誤前程。",
          "Chit tiau5 am3-tam7 e5 lou7-teng ah! chhin-chhiunn7 goan2 chek8-bok8 e5 sim-cheng5. siunn7-khi2 koe3-khi3 e5 cheng5-keng2, put-kak chu-lui7 tih heng-cheng5. kong2 siann2-mih8 li2 ai3 goa2 bo5 kai2-pian3, kong2 siann2-mih8 li2 beh khoann3-phoa3 it-seng, siang2 chai li2 si7 lak8--goeh8 koa3-chhai3 ke2 u7 sim. ui7-ho5 khi-phian3 goa2 chainn2-iunn7 pang3 goa2? hai7 gun2 ui7 li2 gou7 chian5-theng5."
        ],
        [
          "講啥物你愛我無改變，講啥物你欲看破一生，誰知你是六月芥菜假有心。為何欺騙我怎樣放捨我？害阮為你誤前程。",
          "kong2 siann2-mih8 li2 ai3 goa2 bo5 kai2-pian3, kong2 siann2-mih8 li2 beh khoann3-phoa3 it-seng, siang2 chai li2 si7 lak8--goeh8 koa3-chhai3 ke2 u7 sim. ui7-ho5 khi-phian3 goa2 chainn2-iunn7 pang3-sak goa2? hai7 gun2 ui7 li2 gou7 chian5-theng5."
        ]
      ],
      "篇名": "六月芥菜假有心"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "節目已經開始，你的歌迷攏底等你，來！咱替你的歌尋一个好看的面。拍一个美滿的粉底，修一个拍結的眉毛，紅紅的胭脂毋通抹出喙。",
          "chiat-bok8 i2-keng khai-si2, li2 e5 koa-be5 long2 teh tan2 li2, lai5! lan2 the3 li2 e5 koa chhoe7 chit8 e5 ho2-khoann3 e5 bin7. phah chit8 e5 bi2-boan2 e5 hun2-te2, siu chit8 e5 phah-kat e5 bai5-bo5, ang5-ang5 e5 ian-chi m7 thang boah chhut chhui3."
        ],
        [
          "你的心內事著靠你自己收留，共自己也當做化妝師，化自己的心情唱歌有唱歌的面，心內的代誌無必要予人看見。",
          "li2 e5 sim-lai7 su7 tioh8 kho3 li2 chu7-ki2 siu-liu5, ka7 chu7-ki2 ia7 tong3-cho3 hoa3-chong-sai, hoa3 chu7-ki2 e5 sim-cheng5 chhiunn3-koa u7 chhiunn3-koa e5 bin7, sim-lai7 e5 tai7-chi3 bo5 pit-iau3 hou7 lang5 khoann3-kinn3."
        ],
        [
          "感情有大有細，表演有真有假，人生的妝可以表明，袂當出賣。感情有大有細，表演有真有假，人生的妝可以表明，袂當出賣。",
          "kam2-cheng5 u7 toa7 u7 soe3, piau2-ian2 u7 chin u7 ke2, jin5-seng e5 chong kho2-i2 piau2-beng5, be7-tang3 chhut-be7. kam2-cheng5 u7 toa7 u7 soe3, piau2-ian2 u7 chin u7 ke2, jin5-seng e5 chong kho2-i2 piau2-beng5, be7-tang3 chhut-be7."
        ],
        [
          "你的心內事，得靠你自己收留，共自己也當做化妝師，化自己的心情。唱歌有唱歌的面，心內的代誌無必要予人看見。",
          "li2 e5 sim-lai7 su7, tit kho3 li2 chu7-ki2 siu-liu5, ka7 chu7-ki2 ia7 tong3-cho3 hoa3-chong-sai, hoa3 chu7-ki2 e5 sim-cheng5. chhiunn3-koa u7 chhiunn3-koa e5 bin7, sim-lai7 e5 tai7-chi3 bo5 pit-iau3 hou7 lang5 khoann3-kinn3."
        ],
        [
          "感情有大有細，表演有真有假，人生的妝可以表明，袂當出賣。感情有大有細，表演有真有假，人生的妝可以表明，袂當出賣。",
          "kam2-cheng5 u7 toa7 u7 soe3, piau2-ian2 u7 chin u7 ke2, jin5-seng e5 chong kho2-i2 piau2-beng5, be7-tang3 chhut-be7. kam2-cheng5 u7 toa7 u7 soe3, piau2-ian2 u7 chin u7 ke2, jin5-seng e5 chong kho2-i2 piau2-beng5, be7-tang3 chhut-be7."
        ],
        [
          "節目已經開始，連鞭就輪著你，來咱來替你好聽的歌，尋一个好看的面。",
          "chiat-bok8 i2-keng khai-si2, liam5-pinn chiu7 lun5 tioh8 li2, lai5 lan2 lai5 the3 li2 ho2 thiann e5 koa, chhoe7 chit8 e5 ho2-khoann3 e5 bin7."
        ]
      ],
      "篇名": "化妝師"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "自彼日佮你相會，時常來思念你，希望著愛的故事開花結籽，啥人知無情風雨拍醒咱的情義。留戀佇心中的彼條思戀歌，啊！期待再相見，夢中偏偏無看你。",
          "chu7 hit jit8 kah li2 siong-hoe7, si5-siong5 lai5 su-liam7 li2, hi-bong7 tioh8 ai3 e5 kou3-su7 khui-hoe kiat-chi2, siann2-lang5 chai bo5-cheng5 hong-hou7 phah-chhinn2 lan2 e5 cheng5-gi7. liu5-loan5 ti7 sim-tiong e5 hit tiau5 su-loan5-koa, ah! ki5-thai7 chai3 sio-kian3, bang7-tiong phian-phian bo5 khoann3 li2."
        ],
        [
          "自彼日佮你相會，時常來思念你，希望著愛的故事開花結籽，啥人知無情風雨拍醒咱的情義。留戀佇心中的彼條思戀歌，啊！期待再相見，夢中偏偏無看你。",
          "chu7 hit jit8 kah li2 siong-hoe7, si5-siong5 lai5 su-liam7 li2, hi-bong7 tioh8 ai3 e5 kou3-su7 khui-hoe kiat-chi2, siann2-lang5 chai bo5-cheng5 hong-hou7 phah-chhinn2 lan2 e5 cheng5-gi7. liu5-loan5 ti7 sim-tiong e5 hit tiau5 su-loan5-koa, ah! ki5-thai7 chai3 sio-kian3, bang7-tiong phian-phian bo5 khoann3 li2."
        ],
        [
          "自彼日佮你相會，時常來思念你，希望著愛的故事開花結籽，啥人知無情風雨拍醒咱的情義。留戀佇心中的彼條思戀歌，啊！期待再相見，夢中偏偏無看你。啊！期待再相見，夢中偏偏無看你。",
          "chu7 hit jit8 kah li2 siong-hoe7, si5-siong5 lai5 su-liam7 li2, hi-bong7 tioh8 ai3 e5 kou3-su7 khui-hoe kiat-chi2, siann2-lang5 chai bo5-cheng5 hong-hou7 phah-chhinn2 lan2 e5 cheng5-gi7. liu5-loan5 ti7 sim-tiong e5 hit tiau5 su-loan5-koa, ah! ki5-thai7 chai3 sio-kian3, bang7-tiong phian-phian bo5 khoann3 li2. ah! ki5-thai7 chai3 sio-kian3, bang7-tiong phian-phian bo5 khoann3 li2."
        ]
      ],
      "篇名": "午夜夢魂時"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "朋友做伙應該講道義，千萬毋通自私佮自利，有人開喙合喙拚生死，若是拄著代誌走去覕。",
          "peng5-iu2 cho3-hoe2 eng-kai kang2 to7-gi7, chhian-ban7 m7 thang chu7-su kah chu7-li7, u7 lang5 khui-chhui3 hah8-chhui3 piann3 sinn-si2, na7 si7 tu2 tioh8 tai7-chi3 chau2 khi3 bih."
        ],
        [
          "男女感情應該愛理智，毋通迎新棄舊變心意，有人開喙合喙我愛你，若是拄著較媠的做伊去。友情是歷史以來就開始，愛情是盤古開天就出世，這是古早古早所留的原理。你若毋知請你去問天，你若了解是正常的代誌。",
          "lam5-lu2 kam2-cheng5 eng-kai ai3 li2-ti3, m7 thang ngia5-sin-khi3-ku7 pian3 sim-i3, u7 lang5 khui-chhui3 hah8-chhui3 goa2 ai3 li2, na7 si7 tu2 tioh8 khah sui2 e5 cho3 i khi3. iu2-cheng5 si7 lek8-su2 i2-lai5 chiu7 khai-si2, ai3-cheng5 si7 phoan5-kou2 khai-thian to7 chhut-si3, che si7 kou2-cha2 kou2-cha2 sou2 lau5 e5 goan5-li2. li2 na7 m7 chai chhiann2 li2 khi3 mng7 thinn, li2 na7 liau2-kai2 si7 cheng3-siong5 e5 tai7-chi3."
        ],
        [
          "朋友做伙應該講道義，千萬毋通自私佮自利，有人開喙合喙拚生死，若是拄著代誌走去覕。",
          "peng5-iu2 cho3-hoe2 eng-kai kang2-to7 gi7, chhian-ban7 m7-thang chu7-su kah chu7 li7, u7 lang5 khui-chhui3 hah8-chhui3 piann3-sinn-si2, na7 si7 tu2 tioh8 tai7-chi3 chau2 khi3 bih."
        ],
        [
          "男女感情應該愛理智，毋通迎新棄舊變心意，有人開喙合喙我愛你，若是拄著較媠的做伊去。友情是歷史以來就開始，愛情是盤古開天就出世，這是古早古早所留的原理。你若毋知請你去問天，你若了解是正常的代誌。",
          "lam5-lu2 kam2-cheng5 eng-kai ai3 li2-ti3, m7 thang ngia5-sin-khi3-ku7 pian3 sim-i3, u7 lang5 khui-chhui3 hah8-chhui3 goa2 ai3 li2, na7 si7 tu2 tioh8 khah sui2 e5 cho3 i khi3. iu2-cheng5 si7 lek8-su2 i2-lai5 chiu7 khai-si2, ai3-cheng5 si7 phoan5-kou2 khai-thian to7 chhut-si3, che si7 kou2-cha2 kou2-cha2 sou2 lau5 e5 goan5-li2. li2 na7 m7 chai chhiann2 li2 khi3 mng7 thinn, li2 na7 liau2-kai2 si7 cheng3-siong5 e5 tai7-chi3."
        ],
        [
          "友情是歷史以來就開始，愛情是盤古開天就出世，這是古早古早所留的原理。你若毋知請你去問天，你若了解是正常的代誌。",
          "iu2-cheng5 si7 lek8-su2 i2-lai5 chiu7 khai-si2, ai3-cheng5 si7 phoan5-kou2 khai-thian to7 chhut-si3, che si7 kou2-cha2 kou2-cha2 sou2 lau5 e5 goan5-li2. li2 na7 m7 chai chhiann2 li2 khi3 mng7 thinn, li2 na7 liau2-kai2 si7 cheng3-siong5 e5 tai7-chi3."
        ]
      ],
      "篇名": "友情佮愛情"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "成功著愛付出相當的代價，這是千古不變的話。人生在世即爾短，留好名較好留家伙。無論大大細細，少歲尊重長輩，才是一个愛的社會。朋友鬥陣做伙，咱就用心交陪，才袂來予人看無目地。獻出咱的一切，付出咱的心血，天下一定是咱的。",
          "seng5-kong tioh8 ai3 hu3-chhut siong-tong e5 tai7-ke3, che si7 chhian-kou2 put-pian3 e5 oe7. jin5-seng chai7-se3 chiah-nih te2, lau5 ho2 mia5 khah ho2 liu5 ke-hoe2. bo5-lun7 toa7-toa7-soe3-soe3, chio2-hoe3 chun-tiong7 tiong2-poe3, chiah si7 chit8 e5 ai3 e5 sia7-hoe7. peng5-iu2 tau3-tin7 cho3-hoe2, lan2 chiu7 iong7-sim kau-poe5, chiah be7 lai5 hou7 lang5 khoann3 bo5 bak8-toe7. hian3 chhut lan2 e5 it-chhe3, hu3-chhut lan2 e5 sim-hiat, thinn-e7 it-teng7 si7 lan2 e5."
        ],
        [
          "成功著愛付出相當的代價，這是千古不變的話。人生在世即爾短，留好名較好留家伙，無論大大細細，少歲尊重長輩，才是一个愛的社會。朋友鬥陣做伙，咱就用心交陪，才袂來予人看無目地。獻出咱的一切，付出咱的心血，天下一定是咱的。",
          "seng5-kong tioh8 ai3 hu3-chhut siong-tong e5 tai7-ke3, che si7 chhian-kou2 put-pian3 e5 oe7. jin5-seng chai7-se3 chiah-nih te2, lau5 ho2 mia5 khah ho2 liu5 ke-hoe2. bo5-lun7 toa7-toa7-soe3-soe3, chio2-hoe3 chun-tiong7 tiong2-poe3, chiah si7 chit8 e5 ai3 e5 sia7-hoe7. peng5-iu2 tau3-tin7 cho3-hoe2, lan2 chiu7 iong7-sim kau-poe5, chiah be7 lai5 hou7 lang5 khoann3 bo5 bak8-toe7. hian3 chhut lan2 e5 it-chhe3, hu3-chhut lan2 e5 sim-hiat, thinn-e7 it-teng7 si7 lan2 e5."
        ],
        [
          "無論大大細細，少歲尊重長輩，才是一个愛的社會。朋友鬥陣做伙，咱就用心交陪，才袂來予人看無目地。獻出咱的一切，付出咱的心血，天下一定是咱的。",
          "bo5-lun7 toa7-toa7-soe3-soe3, chio2-hoe3 chun-tiong7 tiong2-poe3, chiah si7 chit8 e5 ai3 e5 sia7-hoe7. peng5-iu2 tau3-tin7 cho3-hoe2, lan2 chiu7 iong7-sim kau-poe5, chiah be7 lai5 hou7 lang5 khoann3 bo5 bak8-toe7. hian3 chhut lan2 e5 it-chhe3, hu3-chhut lan2 e5 sim-hiat, thinn-e7 it-teng7 si7 lan2 e5."
        ]
      ],
      "篇名": "天下一定是咱的"
    }
  ]
}
