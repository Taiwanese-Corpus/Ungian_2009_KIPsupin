{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "清白的一个男兒應該靠理智，雖然是軟弱女性對你獻嬌媚，英雄人毋通陷害女性的將來，這款的氣慨這款的氣慨，才是叫做好男兒。",
          "chheng-peh8 e5 chit8 e5 lam5-ji5 eng-kai kho3 li2-ti3, sui-jian5 si7 loan2-jiok8 lu2-seng3 tui3 li2 hian3 kiau-bi7, eng-hiong5-lang5 m7 thang ham7-hai7 lu2-seng3 e5 chiong-lai5, chit khoan2 e5 khi3-khai3 chit khoan2 e5 khi3-khai3, chiah si7 kio3-choe3 ho2 lam5-ji5."
        ],
        [
          "清白的一个男兒著愛有情義，應該為了解女性一生的悲哀，毋通來假情假愛欺騙人毋知，這款的警戒這款的警戒，才是叫做好男兒。",
          "chheng-peh8 e5 chit8 e5 lam5-ji5 tioh8 ai3 u7 cheng5-gi7, eng-kai ui7 liau2-kai2 lu2-seng3 it-seng e5 pi-ai, m7 thang lai5 ke2 cheng5 ke2 ai3 khi-phian3 lang5 m7 chai, chit khoan2 e5 keng2-kai3 chit khoan2 e5 keng2-kai3, chiah si7 kio3-choe3 ho2 lam5-ji5."
        ],
        [
          "清白的一个男兒應該靠理智，雖然是軟弱女性對你獻嬌媚，英雄人毋通陷害女性的將來，這款的氣慨這款的氣慨，才是叫做好男兒。",
          "chheng-peh8 e5 chit8 e5 lam5-ji5 eng-kai kho3 li2-ti3, sui-jian5 si7 loan2-jiok8 lu2-seng3 tui3 li2 hian3 kiau-bi7, eng-hiong5-lang5 m7 thang ham7-hai7 lu2-seng3 e5 chiong-lai5, chit khoan2 e5 khi3-khai3 chit khoan2 e5 khi3-khai3, chiah si7 kio3-choe3 ho2 lam5-ji5."
        ]
      ],
      "篇名": "旅姿三人男 (好男兒)"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "日子親像溪水底流，落甲規塗腳的相思仔花，是毋是毋甘阮走。",
          "jit8-chi2 chhin-chhiunn7 khe-chui2 teh lau5, lak kah kui thou5-kha e5 siunn-si-a2-hoe, si7 m7 si7 m7 kam goan2 chau2."
        ],
        [
          "相思仔花，相思仔花，開甲滿山頂。相思仔花，相思仔花，目屎滴滴流。相思仔花，相思仔花，請你毋通哭。相思仔花，相思仔花，永遠永遠永遠佇我心頭。",
          "siunn-si-a2-hoe, siunn-si-a2-hoe, khui kah moa2 soann-teng2. siunn-si-a2-hoe, siunn-si-a2-hoe, bak8-sai2 tih-tih lau5. siunn-si-a2-hoe, siunn-si-a2-hoe, chhiann2 li2 m7 thang khau3. siunn-si-a2-hoe, siunn-si-a2-hoe, eng2-oan2 eng2-oan2 eng2-oan2 ti7 goa2 sim-thau5."
        ],
        [
          "時間親像山頂的風，日子親像溪水底流，落甲規塗腳的相思仔花，是毋是毋甘阮走。",
          "si5-kan chhin-chhiunn7 soann-teng2 e5 hong, jit8-chi2 chhin-chhiunn7 khe-chui2 teh lau5, lak kah kui thou5-kha e5 siunn-si-a2-hoe, si7 m7 si7 m7 kam goan2 chau2."
        ]
      ],
      "篇名": "時間親像山頂的風"
    },
    {
      "作者": "吳念真",
      "出版年": "0",
      "文類": "流行歌",
      "書寫系統": "漢字",
      "段": [
        [
          "想我一生的運命，親像風吹拍斷線，隨風浮沉無依倚，這山漂浪過彼山。一旦落塗犁頭看，只存枝骨身已爛，啊！只存枝骨身已爛。",
          "siunn7 goa2 it-seng e5 un7-mia7, chhin-chhiunn7 hong-chhoe phah-tng7 soann3, sui5 hong phu5-tim5 bo5 i-oa2, chit soann phiau-long7 koe3 hit soann. it-tan3 loh8 thou5 le5-thau5 khoann3, chi2 chhun ki-kut sin i2 noa7, ah! chi2 chhun ki-kut sin i2 noa7."
        ],
        [
          "花蕊較歹也開一擺，偏偏春風等毋來。只要根頭也原在，毋驚枝箬受風颱，誰知花開等人採，已經霜降日落西，啊！已經霜降日落西。",
          "hoe-lui2 khah bai2 ia7 khui chit8 pai2, phian-phian chhun-hong tan2 boe7 lai5. chi2-iau3 kun-thau5 iau2 goan5-chai7, m7 kiann ki-hioh8 siu7 hong-thai, siang2 chai hoe khui tan2 lang5 chhai2, i2-keng sng kang3 jit8 loh8 sai, ah! i2-keng sng kang3 jit8 loh8 sai."
        ],
        [
          "風吹身軀桂花命，若來想起心著疼。恩怨如煙皆當散，禍福當做天註定。往事何必斡頭看，共伊當做夢一般。啊！共伊當做夢一般。",
          "hong chhoe seng-khu kui3-hoe mia7, na7 lai5 siunn7-khi2 sim tioh8 thiann3. un-oan3 ji5 ian kai tong soann3, ho7 hok tong3-cho3 thinn-chu3-tiann7. ong2-su7 ho5-pit oat8-thau5 khoann3, ka7 i tong3-cho3 bang7 chit8-poann. ah! ka7 i tong3-cho3 bang7 chit8-poann."
        ]
      ],
      "篇名": "桂花巷"
    },
    {
      "作者": "無",
      "出版年": "1964",
      "文類": "流行歌",
      "書寫系統": "漢字",
      "段": [
        [
          "人生親像桃花枝，有時開花有時死，花有春天再開期，人若死去無活時。",
          "jin5-seng chhin-chhiunn7 tho5-hoe ki, u7 si5 khui-hoe u7 si5 si2, hoe u7 chhun-thinn chai3-khui-ki5, lang5 na7 si2--khi3 bo5 oah8 si5."
        ],
        [
          "戀愛無分階級性，第一要緊是真情，琳姑出世歹環境，親像桃花赫薄命。",
          "loan5-ai3 bo5 hun kai-kip-seng3, te7-it iau3-kin2 si7 chin-cheng5, Lim5-kou chhut-si3 phainn2 khoan5-keng2, chhin-chhiunn7 tho5-hoe hiah pok8-beng7."
        ],
        [
          "禮教束縛非現代，最好自由的世界，德恩老母無理解，雖然有錢都也害。",
          "le2-kau3 sok-pak8 hui hian7-tai7, choe3 ho2 chu7-iu5 e5 se3-kai3, Tek-in lau7-bu2 bo5 li2-kai2, sui-jian5 u7-chinn5 to ia7 hai7."
        ],
        [
          "德恩無想是富戶，堅心實意愛琳姑，免驚僥負來相誤，我是男子無糊塗。",
          "Tek-in bo5 siunn7 si7 pu3-hou7, kian-sim sit8-i3 ai3 Lim5-kou, bian2 kiann hiau-hu7 lai5 siong-gou7, goa2 si7 lam5-chu2 bo5 hou5-tou5."
        ],
        [
          "琳姑自本也愛伊，相信德恩無懷疑，兩人結緣真歡喜，望欲做伊的妻兒。",
          "Lim5-kou chu7-pun2 ia7 ai3 i, siong-sin3 Tek-in bo5 hoai5-gi5, nng7 lang5 kiat-ian5 chin hoann-hi2, bang7 beh cho3 i e5 chhe-ji5."
        ],
        [
          "愛情愈好事愈多，頑固老母真囉唆，富男貧女蓋毋好，強制平地起風波。",
          "ai3-cheng5 lu2 ho2 su7 lu2 to, goan2-kou3 lau7-bu2 chin lo-so, pu3 lam5 pin5 lu2 kai3 m7 ho2, kiong5-che3 pinn5-toe7 khi2 hong-pho."
        ],
        [
          "紅顏自本多薄命，拆散雙人的真情，運命做孽真僥倖，失意斷送過一生。",
          "hong5-gan5 chu7-pun2 to pok8-beng7, thiah-soann3 siang-lang5 e5 chin-cheng5, un7-mia7 choe3 giat8 chin hiau-heng7, sit-i3 toan3-sang3 ke3 it-seng."
        ],
        [
          "離別愛人屆艱苦，親像鈍刀割腸肚，傷心啼哭病倒舖，悽慘失意行無路。",
          "li7-piat8 ai3-jin5 kai3 kan-khou2, chhin-chhiunn7 tun3 to koah tng5-tou7, siong-sim thi5-khau3 pinn7 to2 phou3, chhi-chham2 sit-i3 kiann5 bo5 lou7."
        ],
        [
          "壓迫囝兒過無理，家庭革命隨時起，德恩走去欲見伊，可憐見面已經死。",
          "ap-pek kiann2-ji5 ke3 bo5 li2, ka-teng5 kek-beng7 sui5-si5 khi2, Tek-in chau2 khi3 beh kinn3 i, kho2-lin5 kinn3-bin7 i2-keng si2."
        ],
        [
          "文明社會新時代，戀愛自由才應該，階級約束是有害，婚姻制度著大改。",
          "bun5-beng5 sia7-hoe7 sin si5-tai7, loan5-ai3 chu7-iu5 chiah eng-kai, kai-kip iok-sok si7 iu2 hai7, hun-in che3-tou7 tioh8 toa7 kai2."
        ],
        [
          "做人父母愛注意，舊式禮教著拋棄，結果發生啥代誌，請看桃花泣血記。",
          "cho3 lang5 pe7-bu2 ai3 chu3-i3, ku7-sek le2-kau3 tioh8 phau-khi3, kiat-ko2 hoat-seng siann2 tai7-chi3, chhiann2 khoann3 Tho5-hoe khip-hiat-ki3."
        ]
      ],
      "篇名": "桃花泣血記"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "風吹雲過月當圓，月色光光想起伊，踮佇無聊的暗暝，踮佇無聊的暗暝。更深露寒心稀微，予阮夜夜睏袂醒，蹧蹋多情的暗暝，蹧蹋多情的暗暝。",
          "hong chhoe hun5 koe3 goeh8 tng inn5, goeh8-sek kng-kng siunn7-khi2 i, tiam3 ti7 bo5-liau5 e5 am3-mi5, tiam3 ti7 bo5-liau5 e5 am3-mi5. kinn chhim lou7 han5 sim hi-bi5, hou7 gun2 ia7-ia7 khun3 boe7 chhinn2, chau-that to cheng5 e5 am3-mi5, chau-that to-cheng5 e5 am3-mi5."
        ],
        [
          "月娘啊請你啊聽阮的心情，青春少年也需要人來做伴，風風雨雨予阮受盡拖磨，情海茫茫疼入心內呀，毋知影欲按怎。",
          "goeh8-niu5 ah chhiann2 li2 ah thiann goan2 e5 sim-cheng5, chheng-chhun siau3-lian5 ia7 su-iau3 lang5 lai5 cho3-phoann7, hong-hong-u2-u2 hou7 gun2 siunn7 chin7 thoa-boa5, cheng5-hai2 bong5-bong5 thiann3 jip8 sim-lai7--iah, m7 chai-iann2 beh an2-choann2."
        ],
        [
          "路燈伴阮影孤單，花蕊旋枝無人疼，向望鬥陣的暗暝，向望鬥陣的暗暝。",
          "lou7-teng phoann7 goan2 iann2 kou-toann, hoe-lui2 soan ki bo5 lang5 thiann3, ng3-bang7 tau3-tin7 e5 am3-mi5, ng3-bang7 tau3-tin7 e5 am3-mi5."
        ]
      ],
      "篇名": "桃花紅紅"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "桃花鄉桃花鄉是戀愛地，我比蝴蝶妹妹來比桃花，雙腳徛齊齊。我的心肝你的心肝愛佇心底愛佇心底，愛是寶貝，我的希望只有妹妹。啊！桃花鄉是戀愛地，我比蝴蝶妹妹來比桃花。",
          "tho5-hoa-hiong tho5-hoa-hiong si7 loan5-ai3 te7, goa2 pi2 ou5-tiap8 moe7-moe7 lai5 pi2 tho5-hoe, siang-kha khia7 che5-che5. goa2 e5 sim-koann li2 e5 sim-koann ai3 ti7 sim-toe2 ai3 ti7 sim-toe2, ai3 si7 po2-poe3, goa2 e5 hi-bong7 chi2-u7 moe7-moe7. ah! tho5-hoa-hiong si7 loan5-ai3 te7, goa2 pi2 ou5-tiap8 moe7-moe7 lai5 pi2 tho5-hoe."
        ],
        [
          "桃花鄉桃花鄉是戀愛城，滿面春風雙雙合唱歌聲，春風吹入城，我的心肝你的心肝心肝按定心肝按定，相愛相疼，永遠甘蜜有妹有兄，啊！桃花鄉是戀愛城，滿面春風雙雙合唱歌聲。",
          "tho5-hoa-hiong tho5-hoa-hiong si7 loan5-ai3 siann5, moa2-bin7-chhun-hong siang-siang hap8-chhiunn3 koa-siann, chhun-hong chhoe jip8 siann5, goa2 e5 sim-koann li2 e5 sim-koann sim-koann an3-tiann7 sim-koann an3-tiann7, siong-ai3 siong-thiann3, eng2-oan2 kam-bit8 u7 moe7 u7 hiann, ah! tho5-hoa-hiong si7 loan5-ai3 siann5, moa2-bin7-chhun-hong siang-siang hap8-chhiunn3 koa-siann."
        ]
      ],
      "篇名": "桃花鄉"
    },
    {
      "作者": "無",
      "出版年": "1956",
      "文類": "流行歌",
      "書寫系統": "漢字",
      "段": [
        [
          "正月人迎尪囉，單身娘囝咿都守空房，喙食檳榔咿都面抹粉，手提珊瑚咿都等待君。嘿仔囉咧嘿，噯仔囉咧噯，噯仔囉咧噯仔伊都嘿仔囉咧嘿。",
          "chiann-goeh8 lang5 ngia5-ang-lo5, toann-sin niu5-kiann2 i to siu2 khang-pang5, chhui3-chiah8 pin-nng5 i-to bin7 boah hun2, chhiu2 theh8 san-ou5 i-to tan2-thai7 kun. he-ia lo-le-he, ai-ia lo-le-ai, ai-ia-lo-le-ai-ia i-to he-ia-lo-le-he."
        ],
        [
          "二月立春分囉，無好狗拖咿都撐渡船，船頂食飯咿都船底睏，水鬼拖去咿都無神魂。嘿仔囉咧嘿噯仔囉咧噯，噯仔囉咧噯仔伊都嘿仔囉咧嘿。",
          "ji7-goeh8 lip8-chhun-hun-lo5, bo5 ho2 kau2 thoa i-to thenn tou7-chun5, chun5-teng2 chiah8 png7 i-to chun5-toe2 khun3, chui2-kui2 thoa khi3 i-to bo5 sin5-hun5. he-ia-lo-le-he ai-ia-lo-le-ai, ai-ia-lo-le-ai-ia i-to he-ia-lo-le-he."
        ],
        [
          "三月是清明囉，風流查某咿都假正經，阿伯哪宛然咿都楊宗保，桃花可比咿都穆桂英。嘿仔囉咧嘿噯仔囉咧噯，噯仔囉咧噯仔伊都嘿仔囉咧嘿。",
          "sann-goeh8 si7 chheng-beng5 lo5, hong-liu5 cha-bou2 i-to ke2 cheng3-keng, a-peh na2 oan2-jian5 i-to Iunn5 Chong-po2, tho5-hoe kho2-pi2 i-to Bok8 Kui3-eng. he-ia-lo-le-he ai-ia-lo-le-ai, ai-ia-lo-le-ai-ia i-to he-ia-lo-le-he."
        ],
        [
          "四月是春天囉，無好查某咿都守渡邊，一日哪三頓咿都無米煮，也敢對阮咿都膏膏纏。嘿仔囉咧嘿噯仔囉咧噯，噯仔囉咧噯仔伊都嘿仔囉咧嘿。",
          "si3-goeh8 si7 chhun-thinn lo5, bo5 ho2 cha-bou2 i-to siu2 tou7-pian, chit8 jit8 na2 sann tng3 i-to bo5 bi2 chu2, ia7 kann2 tui3 gun2 i-to ko-ko-tinn5. he-ia-lo-le-he ai-ia-lo-le-ai, ai-ia-lo-le-ai-ia i-to he-ia-lo-le-he."
        ],
        [
          "五月龍船鬚囉，桃花狗拖咿都愛風流，手舉哪雨傘咿都跟人走，愛著嫣頭咿都無尾揪。嘿仔囉咧嘿噯仔囉咧噯，噯仔囉咧噯仔伊都嘿仔囉咧嘿。",
          "gou7-goeh8 liong5-chun5 chhiu lo5, tho5-hoe kau2 thoa i-to ai3 hong-liu5, chhiu2-ki2 na2 hou7-soann3 i-to toe3 lang5 chau2, ai3 tioh8 gian3-thau5 i-to bo5 be2 chhiu5. he-ia-lo-le-he ai-ia-lo-le-ai, ai-ia-lo-le-ai-ia i-to he-ia-lo-le-he."
        ],
        [
          "六月人收冬囉，無好生咿都撐渡人，衫褲哪穿破咿都無人補，穿甲出汗咿都煞生蟲。嘿仔囉咧嘿噯仔囉咧噯，噯仔囉咧噯仔伊都嘿仔囉咧嘿。",
          "lak8-goeh8 lang5 siu-tang-lo5, bo5 ho2 sinn i-to thenn-tou7-lang5, sann-khou3 na2 chheng7 phoa3 i-to bo5 lang5 pou2, chheng7 kah chhut-koann7 i-to soah sinn-thang5. he-ia-lo-le-he ai-ia-lo-le-ai, ai-ia-lo-le-ai-ia i-to he-ia-lo-le-he."
        ],
        [
          "七月樹落箬囉，娶著桃花咿都滿身搖，厝邊哪頭尾咿都人愛笑，可比鋤頭咿都掘著石。嘿仔囉咧嘿噯仔囉咧噯，噯仔囉咧噯仔伊都嘿仔囉咧嘿。",
          "chhit--goeh8 chhiu7 lak hioh8 loh, chhoa7 tioh8 tho5-hoe i-to moa2-sin-io5, chhu3-pinn na2 thau5-boe2 i-to lang5 ai3-chhio3, kho2-pi2 ti5-thau5 i-to kut8 tioh8 chioh8. he-ia-lo-le-he ai-ia-lo-le-ai, ai-ia-lo-le-ai-ia i-to he-ia-lo-le-he."
        ],
        [
          "八月是白露囉，無好狗拖咿都撐橫渡，欲食哪毋做咿都叫艱苦，船椑拍斷咿都面就烏。嘿仔囉咧嘿噯仔囉咧噯，噯仔囉咧噯仔伊都嘿仔囉咧嘿。",
          "poeh--goeh8 si7 peh8-lou7 loh, bo5 ho2 kau2 thoa i-to thenn hoainn5-tou7, beh chiah8 na2 m7 choe3-i to kio3 kan-khou2, chun5-pi phah-tng7 i-to bin7 chiu7 ou. he-ia-lo-le-he ai-ia-lo-le-ai, ai-ia-lo-le-ai-ia i-to he-ia-lo-le-he."
        ],
        [
          "九月紅柿紅囉，桃花生媠咿都掛吊人，掛吊哪阿伯咿都無要緊，掛吊少年咿都仙毋通。嘿仔囉咧嘿噯仔囉咧噯，噯仔囉咧噯仔伊都嘿仔囉咧嘿。",
          "kau2--goeh8 ang5-khi7 ang5--loh, tho5-hoe sinn sui2 i-to koa3-tiau3 lang5, koa3-tiau3 na2 a-peh i-to bo5 iau3-kin2, koa3-tiau3 siau3-lian5 i-to sian m7 thang. he-ia-lo-le-he ai-ia-lo-le-ai, ai-ia-lo-le-ai-ia i-to he-ia-lo-le-he."
        ],
        [
          "十月十月燒囉，阿伯戇想咿都阮毋著，日時哪貧惰咿都無人叫，暝時無某咿都睏破蓆。嘿仔囉咧嘿噯仔囉咧噯，噯仔囉咧噯仔伊都嘿仔囉咧嘿。",
          "chap8--goeh8 chap8--goeh8 sio-loh, a-peh gong7 siunn7 i-to goan2 m7 tioh8, jit8-si5 na2 pun7-toann7 i-to bo5 lang5 kio3, mi5-si5 bo5 bou2 i to khun3 phoa3 chhioh8. he-ia-lo-le-he ai-ia-lo-le-ai, ai-ia-lo-le-ai-ia i-to he-ia-lo-le-he."
        ],
        [
          "十一月是冬節囉，大腳查某咿都阮細蹄，八寸哪鞋面咿都九寸底，較大阿伯咿都的船椑。嘿仔囉咧嘿噯仔囉咧噯，噯仔囉咧噯仔伊都嘿仔囉咧嘿。",
          "chap8-it--goeh8 si7 tang-cheh loh, toa7-kha cha-bou2 i-to gun2 se3-te5, peh chhun3 na2 oe5-bin7 i-to kau2 chhun3 te2, khah toa7 a-peh i to e5 chun5-pi. he-ia-lo-le-he ai-ia-lo-le-ai, ai-ia-lo-le-ai-ia i-to he-ia-lo-le-he."
        ],
        [
          "十二月是年終囉，舂粒做粿咿都敬祖公，有翁哪有婿咿都人底爽，阿伯你著咿都株冬風。嘿仔囉咧嘿噯仔囉咧噯，噯仔囉咧噯仔伊都嘿仔囉咧嘿。",
          "chap8-ji7--geh8 si7 ni5-chiong loh, cheng-liap8 cho3-koe2 i-to keng3 chou2-kong, u7 ang na2 u7 sai3 i-to lang5 teh song2, a-peh li2 tioh8 i-to tu tang-hong. he-ia-lo-le-he ai-ia-lo-le-ai, ai-ia-lo-le-ai-ia i-to he-ia-lo-le-he."
        ]
      ],
      "篇名": "桃花過渡"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "冷風吹，酒醉醒，心內感寒餓。阮是流浪若鳥兒，做事重義氣，艱苦做兄弟，隨便四界去。",
          "leng2-hong chhoe, chiu2-chui3 chhinn2, sim-lai7 kam2 koann5 go7. goan2 si7 liu5-long7 na7 chiau2-ji5, cho3-su7 tiong7 gi7-khi3, kan-khou2 choe3 hiann-ti7, sui5-pian7 si3-koe3 khi3."
        ],
        [
          "風勢變，阮就行，路費毋免驚，出門毋是靠親情，四海靠頭兄。負勝心都定，暝日像空影。",
          "hong-se3 pinn3, gun2 chiu7 kiann5, lou7-hui3 m7 bian2 kiann, chhut-mng5 m7 si7 kho3 chhin-chiann5, su3-hai2 kho3 thau5-hiann. hu7 seng3 sim to tiann7, me5-jit8 chhiunn7 khang iann2."
        ],
        [
          "戀愛風，無希望，我是七桃人，熱戀情份一切放，經過十幾冬，人情義理空，錢銀無半項。",
          "loan5-ai3 hong, bo5 hi-bong7, goa2 si7 thit-tho5-lang5, jiat8-loan5 cheng5-hun7 it-chhe3 pang3, keng-ke3 chap8-kui2 tang, jin5-cheng5 gi7-li2 khang, chinn5-gin5 bo5 poann3 hang7."
        ]
      ],
      "篇名": "浪子回頭"
    },
    {
      "作者": "谷煙",
      "出版年": "0",
      "文類": "流行歌",
      "書寫系統": "漢字",
      "段": [
        [
          "透早起來冷佮寒，冷水洗面凍心肝。故鄉愛人無來看，放阮規心做鱸鰻。社會現實無地看，面子全是看酒攤，這攤你請別攤我，現金開了簽數單。",
          "thau3-cha2 khi2--lai5 leng2 kah koann5, leng2-chui2 se2-bin7 tang3 sim-koann. kou3-hiong ai3-jin5 bo5 lai5 khoann3, pang3 goan2 kui-sim choe3 lou5-moa5. sia7-hoe7 hian7-sit8 bo5 te7 khoann3, bin7-chu2 choan5 si7 khoann3 chiu2-thoann, chit thoann li2 chhiann2 pat8 thoann goa2, hian7-kim khai liau2 chhiam siau3-toann."
        ],
        [
          "阮厝踮佇小基隆，環境迫阮走西東。想著前途毋敢望，阮是一个落魄人。出外流浪兩三冬，猶原一身輕茫鬆。無加無減一箍人，前途茫茫心沉重。",
          "goan2 chhu3 tiam3 ti7 sio2 Ke-lang5, khoan5-keng2 pek goan2 chau2 sai-tong. siunn7 tioh8 chian5-tou5 m7 kann2 bang7, goan2 si7 chit8 e5 lok8-phek-lang5. chhut-goa7 liu5-long7 nng7 sann tang, iu5-goan5 chit8 sin khin bong5 sang. bo5 ke bo5 kiam2 chit8 khou lang5, chian5-tou5 bong5-bong5 sim tim5-tang7."
        ],
        [
          "今後決心做好囝，收腳洗手顧名聲，改頭換面來拍拚，虎死留皮人留名。街頭巷尾孤單行，浪子苦情誰知影？敢是註定浪子命，父母望阮上歹命。",
          "kim-au7 koat-sim choe3 ho2 kiann2, siu-kha se2-chhiu2 kou3 mia5-siann, ke2 thau5 oann7-bin7 lai5 phah-piann3, hou2 si2 lau5 phe5 lang5 lau5-mia5. ke-thau5 hang7-boe2 kou-toann kiann5, long7-chu2 khou2-cheng5 siang2 chai-iann2? kann2 si7 chu3-tiann7 long7-chu2-mia7, pe7-bu2 bang7 goan2 siong7 phainn2-mia7."
        ]
      ],
      "篇名": "浪子走天涯"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "浪子的心情親像天頂閃熾的流星，浪子的運命親像鼎底蚼蟻的心情。我嘛是了解性命的意義，我嘛是了解七桃無了時，我嘛是想欲好好來過日子，我嘛是想欲我嘛是想欲重新來做起，啥人會了解，啥人來安慰我心內的稀微？",
          "long7-chu2 e5 sim-cheng5 chhin-chhiunn7 thinn-teng2 siam2-sih e5 liu5-chhinn, long7-chu2 e5 un7-mia7 chhin-chhiunn7 tiann2-te2 kau2-hia7 e5 sim-cheng5. goa2 ma7 si7 liau2-kai2 sinn3-mia7 e5 i3-gi7, goa2 ma7 si7 liau2-kai2 thit-tho5 bo5-liau2-si5, goa2 ma7 si7 siunn7 beh ho2-ho2 lai5 koe3 jit8-chi2, goa2 ma7 si7 siunn7 beh goa2 ma7 si7 siunn7 beh teng5-sin lai5 cho3 khi2, siann2-lang5 e7 liau2-kai2, siann2-lang5 lai5 an-ui3 goa2 sim-lai7 e5 hi-bi5?"
        ],
        [
          "浪子的心情親像天頂閃熾的流星，浪子的運命親像鼎底蚼蟻的心情。我嘛是了解性命的意義，我嘛是了解七桃無了時，我嘛是想欲好好來過日子，我嘛是想欲我嘛是想欲重新來做起，啥人會了解，啥人來安慰我心內的稀微？",
          "long7-chu2 e5 sim-cheng5 chhin-chhiunn7 thinn-teng2 siam2-sih e5 liu5-chhinn, long7-chu2 e5 un7-mia7 chhin-chhiunn7 tiann2-te2 kau2-hia7 e5 sim-cheng5. goa2 ma7 si7 liau2-kai2 sinn3-mia7 e5 i3-gi7, goa2 ma7 si7 liau2-kai2 thit-tho5 bo5-liau2-si5, goa2 ma7 si7 siunn7 beh ho2-ho2 lai5 koe3 jit8-chi2, goa2 ma7 si7 siunn7 beh goa2 ma7 si7 siunn7 beh teng5-sin lai5 cho3 khi2, siann2-lang5 e7 liau2-kai2, siann2-lang5 lai5 an-ui3 goa2 sim-lai7 e5 hi-bi5?"
        ],
        [
          "我嘛是了解性命的意義，我嘛是了解七桃無了時，我嘛是想欲好好來過日子，我嘛是想欲我嘛是想欲重新來做起，啥人會了解，啥人來安慰我心內的稀微？",
          "goa2 ma7 si7 liau2-kai2 sinn3-mia7 e5 i3-gi7, goa2 ma7 si7 liau2-kai2 thit-tho5 bo5-liau2-si5, goa2 ma7 si7 siunn7 beh ho2-ho2 lai5 koe3 jit8-chi2, goa2 ma7 si7 siunn7 beh goa2 ma7 si7 siunn7 beh teng5-sin lai5 cho3 khi2, siann2-lang5 e7 liau2-kai2, siann2-lang5 lai5 an-ui3 goa2 sim-lai7 e5 hi-bi5?"
        ]
      ],
      "篇名": "浪子的心情"
    }
  ]
}
