{
  "資料": [
    {
      "作者": "阿弟仔",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我穿的很帥，騎一台歐拖賣，後面載的妻子生了真可愛，我騎的很快，鑽來鑽去真不賴。後面載的妻子抱甲真緊，速度催到百四趕過一台閣一台，轉彎就愛壓到磨到地才可以，按爾，妺妺就會叫。",
          "goa2 chheng7 tit hin2-soe3, khia5 chit8 tai5 ou thoa be7, au7-bin7 chai3 e5 chhe chi2 seng liau2 chin kho2-ai3, goa2 khia5 tit hin2 khoai3, chng3 lai5 chng3 khi3 chin put loa7. au7-bin7 chai3 e5 chhe chi2 phau7-kap chin kin2, sok-tou7 chhui tioh8 pah si3 koann2 koe3 chit8 tai5 kok chit8 tai5, tng2-oan chiu7 ai3 ap tioh8 boa5-kah-toe7-chai5 kho2-i2, an3 ni2, boe7-boe7 to7 e7 kio3."
        ],
        [
          "歐拖賣，歐拖賣，我那台心愛我那台心愛的歐拖賣，若欲把就愛改。叭，叭，歐拖賣，歐拖賣，我那台心愛我那台心愛的歐拖賣，查某攏愛給我載，叭，叭，歐拖賣，歐拖賣，我那台心愛我那台心愛的歐拖賣。",
          "ou thoa be7, ou thoa be7, goa2 na2 tai5 sim-ai3 goa2 na2 tai5 sim-ai3 e5 ou thoa be7, na7 beh pe2 chiu7 ai3 ke2. pa, pa, ou thoa be7, ou thoa be7, goa2 na2 tai5 sim-ai3 goa2 na2 tai5 sim-ai3 e5 ou thoa be7, cha-bou2 long2 ai3 kip goa2 chai3, pa, pa, ou thoa be7, ou thoa be7, goa2 na2 tai5 sim-ai3 goa2 na2 tai5 sim-ai3 e5 ou thoa be7."
        ],
        [
          "讓我真有成就感，歐拖賣，跑得快，只差後面無大牌，被警察糾下來，你說，GY不GY，歐拖賣，跑得快，嚇到那個老太太，她從三輪車上跌下來，你說應該怎麼辦？但是有一天一切來得太突然，一台拖拉庫雄雄共我衝過來，我只聽著一聲啊！",
          "niu7 goa2 chin u7 seng5-chiu7-kam2, ou thoa be7, phau2 chit khoai3, chi2 chhe au7-bin7 bo5 toa7-pai5, pi7 keng2-chhat kiu2-e7 lai5, li2 soat, GY put GY, ou thoa be7, phau2 chit khoai3, heh tioh8 na2 e5 lau7-thai3-thai3, tha chiong5 sann-lun5-chhia chiunn7 tiat8-e7 lai5, li2 soat eng-kai choann2 mah pan7? tan7-si7 u7 chit8 kang it-chhe3 lai5 tit thai3 tut8-jian5, chit8 tai5 thoa lah khou3 hiong5-hiong5 kang7 goa2 chhiong--koe3-lai5, goa2 chi2 thiann tioh8 chit8 siann a2!"
        ],
        [
          "閣來，就手不能抬高，腳不能使力，我母啊講我已經殘廢又兼脫下巴，後面那妻子，閣欲我家賠十幾萬，啊！怨嘆（我嘛會梨田），歐拖賣，歐拖賣，我那台心愛，我那台心愛的歐拖賣，已經被撞到米米冒冒不能看。",
          "koh-lai5, to7-siu2 put leng5 the5-ko, kha put leng5 sai2-lat8, goa2 bo2-a2 kong2 goa2 i2-keng chan5-hoe3 iu7 kiam thoah e7 pa, au7-bin7 na2 chhe chi2, koh beh goa2 tau poe5 chap8 kui2 ban7, a2! oan3-than3 (goa2 ma7 oe7 lai5 chhan5) , ou thoa be7, ou thoa be7, goa2 na2 tai5 sim-ai3, goa2 na2 tai5 sim-ai3 e5 ou thoa be7, i2-keng pi7 tong7 kah mi-mi mauh mauh put leng5 khoann3."
        ]
      ],
      "篇名": "心愛的歐拖賣"
    },
    {
      "作者": "詹淑貞",
      "出版年": "0",
      "文類": "流行歌",
      "書寫系統": "漢字",
      "段": [
        [
          "勉強的笑容冷淡的態度，暗示愛情的行絕路。叫我免講免問啥緣故，從此咱斷路。啥人引起咱情海波浪？啥人予你心茫茫？予你忍心看我艱苦，也無斡頭停一步。啊！怎樣勉強勉強阮到紅目箍。事實我心已經碎囉。",
          "bian2-kiong2 e5 chhio3-iong5 leng2-tam7 e5 thai3-tou7, am3-si7 ai3-cheng5 e5 kiann5 choat8-lou7. kio3 goa2 bian2 kong2 bian2 mng7 siann2 ian5-kou3, chiong5-chhu2 lan2 tng7-lou7. siann2-lang5 in2-khi2 lan2 cheng5-hai2 pho-long7? siann2-lang5 hou7 li2 sim bong5-bong5? hou7 li2 jim2-sim khoann3 goa2 kan-khou2, ia7 bo5 oat8-thau5 theng5 chit8 pou7. ah! chainn2-iunn7 bian2-kiong2 bian2-kiong2 gun2 kau3 ang5 bak8-khou. su7-sit8 goa2 sim i2-keng chhui3 loh."
        ],
        [
          "勉強的笑容冷淡的態度，暗示愛情的行絕路。叫我免講免問啥緣故，從此咱斷路。啥人引起咱情海波浪？啥人予你心茫茫？予你忍心看我艱苦，也無斡頭停一步。啊！怎樣勉強勉強阮到紅目箍。事實我心已經碎囉。",
          "bian2-kiong2 e5 chhio3-iong5 leng2-tam7 e5 thai3-tou7, am3-si7 ai3-cheng5 e5 kiann5 choat8-lou7. kio3 goa2 bian2 kong2 bian2 mng7 siann2 ian5-kou3, chiong5-chhu2 lan2 tng7-lou7. siann2-lang5 in2-khi2 lan2 cheng5-hai2 pho-long7? siann2-lang5 hou7 li2 sim bong5-bong5? hou7 li2 jim2-sim khoann3 goa2 kan-khou2, ia7 bo5 oat8-thau5 theng5 chit8 pou7. ah! chainn2-iunn7 bian2-kiong2 bian2-kiong2 gun2 kau3 ang5 bak8-khou. su7-sit8 goa2 sim i2-keng chhui3 loh."
        ],
        [
          "啥人引起咱情海波浪？啥人予你心茫茫？予你忍心看我艱苦，也無斡頭停一步。啊！怎樣勉強勉強阮到紅目箍。事實我心已經碎囉。",
          "siann2-lang5 in2-khi2 lan2 cheng5-hai2 pho-long7? siann2-lang5 hou7 li2 sim bong5-bong5? hou7 li2 jim2-sim khoann3 goa2 kan-khou2, ia7 bo5 oat8-thau5 theng5 chit8 pou7. ah! chainn2-iunn7 bian2-kiong2 bian2-kiong2 gun2 kau3 ang5 bak8-khou. su7-sit8 goa2 sim i2-keng chhui3 loh."
        ]
      ],
      "篇名": "心碎"
    },
    {
      "作者": "彭莉",
      "出版年": "0",
      "文類": "流行歌",
      "書寫系統": "漢字",
      "段": [
        [
          "已經夜深，街路只有路燈，所愛的人不再付出感情，迷亂的心總是袂當安定，咱的感情親像電影即爾緊，只有看破，大聲為你傷心。",
          "i2-keng ia7 chhim, koe-lou7 chi2-u7 lou7-teng, sou2 ai3 e5 lang5 put chai3 hu3-chhut kam2-cheng5, be5-loan7 e5 sim chong2-si7 boe7 tang3 an-teng7, lan2 e5 kam2-cheng5 chhin-chhiunn7 tian7-iann2 chiah-nih kin2, chi2-u7 khoann3-phoa3, toa7-siann ui7 li2 siong-sim."
        ],
        [
          "你講的話猶原交代未清，愛你的心，抑是失去個性，今夜的我，尋無理由冷靜，咱的感情親像電影即爾緊，只有看破，大聲為你傷心。",
          "li2 kong2 e5 oe7 iu5-goan5 kau-tai7 be7 chheng, ai3 li2 e5 sim, iah8 si7 sit-khi3 ko3-seng3, kim-ia7 e5 goa2, chhoe7 bo5 li2-iu5 leng2-cheng7, lan2 e5 kam2-cheng5 chhin-chhiunn7 tian7-iann2 chiah-nih kin2, chi2-u7 khoann3-phoa3, toa7-siann ui7 li2 siong-sim."
        ],
        [
          "偆一張心碎的電影票，留予阮無人安慰的心情，煞來愈看愈疼，偆一張無情的電影票，像咱的愛情，撕開後，永遠無效。",
          "chhun chit8 tiunn sim chhui3 e5 tian7-iann2 phio3, lau5 hou7 gun2 bo5 lang5 an-ui3 e5 sim-cheng5, soah lai5 lu2 khoann3 lu2 thiann3, chhun chit8 tiunn bo5-cheng5 e5 tian7-iann2 phio3, chhiunn7 lan2 e5 ai3-cheng5, thiah khui au7, eng2-oan2 bo5-hau7."
        ]
      ],
      "篇名": "心碎的電影票"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我君離開千里遠啊！放阮孤單守家門，袂食袂睏腳手軟啊！暝日思君心痠痠。",
          "goa2 kun li7-khui chheng li2 oan2 ah! hong3 goan2 kou-toann siu2 ka-bun5, boe7 chiah8 boe7 khun3 kha-chhiu2 nng2 ah! me5-jit8 su kun sim-sng-sng."
        ],
        [
          "無疑一去無倒轉啊！辜負青春暝日長，連寫批信煞來斷啊！予阮等無心痠痠。",
          "bo5-gi5 it-khi3 bo5 to3-tng2 ah! kou-hu7 chheng-chhun me5-jit8 tng5, lian5 sia2 phoe-sin3 soah lai5 toan7 ah! hou7 gun2 tan2 bo5 sim-sng-sng."
        ],
        [
          "一時變心袂按算啊！秋風慘澹草木黃，風冷情冷是無向啊！光景引阮心痠痠。",
          "chit8 si5 pian3-sim boe7 an3-sng3 ah! chhiu-hong chham2-tam7 chhau2-bok8 ng5, hong leng2 cheng5 leng2 si7 bo5 ng3 ah! kong-keng2 in2 gun2 sim-sng-sng."
        ]
      ],
      "篇名": "心痠痠"
    },
    {
      "作者": "無",
      "出版年": "1957",
      "文類": "流行歌",
      "書寫系統": "漢字",
      "段": [
        [
          "別人看阮當做是一蕊玫瑰花，相爭愛。阮親像蝴蝶飛，你竟然無惜阮的青春二十歲，放予阮感情受苦罪。有情人做伙，約束是無反悔，啥人教我跟你，痛苦是自己尋，啊！心痠講無話。",
          "pat8-lang5 khoann3 goan2 tong3-cho3 si7 chit8 lui2 mui5-kui3 hoe, sann-chinn ai3. goan2 chhin-chhiunn7 ou5-tiap8 poe, li2 keng3-jian5 bo5 sioh goan2 e5 chheng-chhun ji7-chap8 he3, pang3 hou7 gun2 kam2-cheng5 siu7 khou2-choe7. u7 cheng5-lang5 cho3-hoe2, iok-sok si7 bo5 hoan2-hoe2, siann2-lang5 ka3 goa2 toe3 li2, thong3-khou2 si7 chu7-ki2 chhoe7, ah! sim-soan kong2 bo5 oe7."
        ],
        [
          "目屎放風吹，想也想規暝，等也等無人，天色漸漸白，啊！心痠講無話。可憐玫瑰花，孤單踮世間無人愛。",
          "bak8-sai2 pang3 hong chhoe, siunn7 ia7 siunn7 kui-me5, tan2 ia7 tan2 bo5 lang5, thinn-sek chiam7-chiam7 peh8, ah! sim-soan kong2 bo5 oe7. kho2-lin5 mui5-kui3 hoe, kou-toann tiam3 se3-kan bo5 lang5 ai3."
        ],
        [
          "別人看阮當做是一蕊玫瑰花，相爭愛。阮親像蝴蝶飛，你竟然無惜阮的青春二十歲，放予阮感情受苦罪。有情人做伙，約束是無反悔，啥人教我跟你，痛苦是自己尋，啊！心痠講無話。",
          "pat8-lang5 khoann3 goan2 tong3-cho3 si7 chit8 lui2 mui5-kui3 hoe, sann-chinn ai3. goan2 chhin-chhiunn7 ou5-tiap8 poe, li2 keng3-jian5 bo5 sioh goan2 e5 chheng-chhun ji7-chap8 he3, pang3 hou7 gun2 kam2-cheng5 siu7 khou2-choe7. u7 cheng5-lang5 cho3-hoe2, iok-sok si7 bo5 hoan2-hoe2, siann2-lang5 ka3 goa2 toe3 li2, thong3-khou2 si7 chu7-ki2 chhoe7, ah! sim-soan kong2 bo5 oe7."
        ],
        [
          "目屎放風吹，想也想規暝，等也等無人，天色漸漸白，啊！心痠講無話。可憐玫瑰花，孤單踮世間無人愛。",
          "bak8-sai2 pang3 hong chhoe, siunn7 ia7 siunn7 kui-me5, tan2 ia7 tan2 bo5 lang5, thinn-sek chiam7-chiam7 peh8, ah! sim-soan kong2 bo5 oe7. kho2-lin5 mui5-kui3 hoe, kou-toann tiam3 se3-kan bo5 lang5 ai3."
        ],
        [
          "目屎放風吹，想也想規暝，等也等無人，天色漸漸白，啊！心痠講無話。可憐玫瑰花，孤單踮世間無人愛。",
          "bak8-sai2 pang3 hong chhoe, siunn7 ia7 siunn7 kui-me5, tan2 ia7 tan2 bo5 lang5, thinn-sek chiam7-chiam7 peh8, ah! sim-soan kong2 bo5 oe7. kho2-lin5 mui5-kui3 hoe, kou-toann tiam3 se3-kan bo5 lang5 ai3."
        ]
      ],
      "篇名": "心痠講無話"
    },
    {
      "作者": "霏霏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "天光的風冰噓噓，驕傲的身魂猶未醒，感覺時間沉重的喘氣，踮這个無言城市。",
          "thinn-kng e5 hong peng hi-hi, kiau-ngou7 e5 sin hun5 iau2 boe7 chhinn2, kam2-kak si5-kan tim5-tang7 e5 chhoan2-khui3, tiam3 chit e5 bo5-gian5 siann5-chhi7."
        ],
        [
          "敢講是咱太幼稚，敢講是愛情的道理，無定應該隨人過日子，等一齣舊情綿綿，若是過著別人期待的日子，連目屎都順紲準備。",
          "kam2 kong2 si7 lan2 thai3 iu3-ti7, kam2 kong2 si7 ai3-cheng5 e5 to7-li2, bo5 tiann7 eng-kai sui5 lang5 koe3 jit8-chi2, tan2 chit8 chhut ku7-cheng5 mi5-mi5, na7 si7 koe3 tioh8 pat8-lang5 ki5-thai7 e5 jit8-chi2, lian5 bak8-sai2 to sun7-soa3 chun2-pi7."
        ],
        [
          "啊！心對佗去，對佗去，聽著玫瑰暗暗底開，啊！心對佗去嘛無所謂，反正你已經憺憺離開。",
          "ah! sim tui3 to2 khi3, tui3 to2 khi3, thiann tioh8 mui5-kui3 am3-am3 teh khai, ah! sim tui3 to2 khi3 ma7 bo5-sou2-ui7, hoan2-cheng3 li2 i2-keng tiam7-tiam7 li7-khui."
        ]
      ],
      "篇名": "心對佗去"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心頭糟，欲如何，愛人仔放我佮別人好。心煩惱，無奈何，愛人仔的情像紙赫爾薄。愛難逃情無地靠，這款的愛情不如無，胸坎仔頭親像予砲來彈著，我我啊！痛苦雙手搔。",
          "sim-thau5 chau, beh ju5-ho5, ai3-jin5-a2 pang3 goa2 kah pat8-lang5 ho2. sim hoan5-lo2, bo5 nai7-ho5, ai3-jin5-a2 e5 cheng5 chhiunn7 choa2 hiah-nih poh8. ai3 lan5-to5 cheng5 bo5-te7 kho3, chit khoan2 e5 ai3-cheng5 put-ju5 bo5, heng-kham2-a2 thau5 chhin-chhiunn7 hou7 phau3 lai5 toann7 tioh8, goa2 goa2 ah! thong3-khou2 siang-chhiu2 so."
        ],
        [
          "心頭糟，欲如何，愛人仔放我佮別人好。心煩惱，無奈何，愛人仔的情像紙赫爾薄。愛難逃情無地靠，這款的愛情不如無，胸坎仔頭親像予砲來彈著，我我啊！痛苦雙手搔。",
          "sim-thau5 chau, beh ju5-ho5, ai3-jin5-a2 pang3 goa2 kah pat8-lang5 ho2. sim hoan5-lo2, bo5 nai7-ho5, ai3-jin5-a2 e5 cheng5 chhiunn7 choa2 hiah-nih poh8. ai3 lan5-to5 cheng5 bo5-te7 kho3, chit khoan2 e5 ai3-cheng5 put-ju5 bo5, heng-kham2-a2 thau5 chhin-chhiunn7 hou7 phau3 lai5 toann7 tioh8, goa2 goa2 ah! thong3-khou2 siang-chhiu2 so."
        ],
        [
          "心頭糟，欲如何，愛人仔放我佮別人好。心煩惱，無奈何，愛人仔的情像紙赫爾薄。愛難逃情無地靠，這款的愛情不如無，胸坎仔頭親像予砲來彈著，我我啊！痛苦雙手搔。心頭糟，心煩惱，怪我自己對愛情太潦草。",
          "sim-thau5 chau, beh ju5-ho5, ai3-jin5-a2 pang3 goa2 kah pat8-lang5 ho2. sim hoan5-lo2, bo5 nai7-ho5, ai3-jin5-a2 e5 cheng5 chhiunn7 choa2 hiah-nih poh8. ai3 lan5-to5 cheng5 bo5-te7 kho3, chit khoan2 e5 ai3-cheng5 put-ju5 bo5, heng-kham2-a2 thau5 chhin-chhiunn7 hou7 phau3 lai5 toann7 tioh8, goa2 goa2 ah! thong3-khou2 siang-chhiu2 so.sim thau5 chau, sim hoan5-lo2, koai3 goa2 chu7-ki2 tui3 ai3-cheng5 thai3 lo2-chho2."
        ]
      ],
      "篇名": "心頭糟"
    },
    {
      "作者": "季忠平",
      "出版年": "0",
      "文類": "流行歌",
      "書寫系統": "漢字",
      "段": [
        [
          "今夜的風雨微微，思念你像雨水滴，一滴是阮的過去，一滴是你的名字，懷念你疼阮的心，只有你甘願犧牲，癡心的船無經過阮浮浮沉沉的人生。",
          "kim-ia7 e5 hong-hou7 bi5-bi5, su-liam7 li2 chhiunn7 hou7-chui2 tih, chit8 tih si7 goan2 e5 koe3-khi3, chit8 tih si7 li2 e5 mia5-ji7, hoai5-liam7 li2 thiann3 goan2 e5 sim, chi2-u7 li2 kam-goan7 hi-seng, chhi-sim e5 chun5 bo5 keng-ke3 goan2 phu5-phu5-tim5-tim5 e5 jin5-seng."
        ],
        [
          "有誰會親像你，對待阮即爾戇情，等待阮轉來身邊，情綿綿變傷心，你就欲想予開，毋通再傷害自己，今世的情來生阮一定還你。",
          "u7 siang2 e7 chhin-chhiunn7 li2, tui3-thai7 goan2 chiah-nih gong7 chiann5, tan2-thai7 goan2 tng2 lai5 sin-pinn, cheng5 mi5-mi5 pian3 siong-sim. li2 chiu7 beh siunn7 hou7 khui, m7 thang chai3 siong-hai7 chu7-ki2,kim-se3 e5 cheng5 lai5-seng goan2 it-teng7 heng5 li2."
        ],
        [
          "舊情的心願，點著心香來還，受風受雨，只要是你愛的我攏甘願。舊情的心願，點著心香來還，受風受雨，只要是你愛的我攏甘願。",
          "ku7-cheng5 e5 sim-goan7, tiam2 tioh8 sim-hiunn lai5 heng5, siu7 hong siu7 hou7, chi2-iau3 si7 li2 ai3--e5 goa2 long2 kam-goan7. ku7-cheng5 e5 sim-goan7, tiam2 tioh8 sim-hiunn lai5 heng5, siu7 hong siu7 hou7, chi2-iau3 si7 li2 ai3--e5 goa2 long2 kam-goan7."
        ]
      ],
      "篇名": "心願"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮是日日春，日日悶。天光開花到黃昏，紅花點胭脂，白花抹水粉，開花等待蝴蝶群。",
          "goan2 si7 jit8-jit8 chhun, jit8-jit8 bun7. thinn-kng khui-hoe kau3 hong5-hun, ang5 hoe tiam2 ian-chi, peh8 hoe boah chui2-hun2, khui-hoe tan2-thai7 ou5-tiap8 kun5."
        ],
        [
          "阮是日日春，日日愁。怨嘆終身誰收留，雖是薄命花，日日也清秀，毋是為著愛風流。",
          "goan2 si7 jit8-jit8 chhun, jit8-jit8 chhiu5. oan3-than3 chiong-sin siang2 siu-liu5, sui si7 pok8-beng7 hoe, jit8-jit8 ia7 chheng-siu3, m7 si7 ui7 tioh8 ai3 hong-liu5."
        ],
        [
          "阮是日日春，日日苦。怨嘆快開快落塗，日來受風雨，夜來凍著露，生成薄命無奈何。",
          "goan2 si7 jit8-jit8 chhun, jit8-jit8 khou2. oan3-than3 khoai3 khui khoai3 loh8 thou5, jit8--lai5 siu7 hong-hou7, ia7--lai5 tong3 tioh8 lou7, senn-seng5 pok8-beng7 bo5 nai7-ho5."
        ]
      ],
      "篇名": "日日春"
    },
    {
      "作者": "白進法",
      "出版年": "0",
      "文類": "流行歌",
      "書寫系統": "漢字",
      "段": [
        [
          "咱的這段情，為何袂當行到最後，害阮的心肝為情困擾。你將愛當做需要，若無合意就揕掉，對你阮死心，緣份已經看透。",
          "lan2 e5 chit toann7 cheng5, ui7-ho5 boe7 tang3 kiann5 kau3 choe3-au7, hai7 goan2 e5 sim-koann ui7 cheng5 khun3-jiau2. li2 chiong ai3 tong3-cho3 su-iau3, na7 bo5 kah-i3 chiu7 tan3 tiau7, tui3 li2 goan2 si2-sim, ian5-hun7 i2-keng khoann3 thau3."
        ],
        [
          "啊！無情的人總有離開阮的藉口，啊！無情的人的你的愛半點無留。阮的心既然落在你的手頭，珠淚只有吞落喉。",
          "ah! bo5-cheng5 e5 lang5 chong2 u7 li7-khui goan2 e5 chia3-khau2, ah! bo5-cheng5 e5 lang5 e5 li2 e5 ai3 poann3 tiam2 bo5 lau5. goan2 e5 sim ki3-jian5 loh8-chai7 li2 e5 chhiu2-thau5, chu-lui7 chi2-u7 thun loh8 au5."
        ],
        [
          "毋願阮的後悔愈來愈厚，阮的心已經落在你的手頭，欲反悔也已經無效，請你手下留情予阮來走。",
          "m7 goan7 goan2 e5 hou7-hoe2 ju2 lai5 ju2 kau7, goan2 e5 sim i2-keng loh8-chai7 li2 e5 chhiu2-thau5, beh hoan2-hoe2 ia7 i2-keng bo5-hau7, chhiann2 li2 chhiu2 ha7 liu5-cheng5 hou7 gun2 lai5 chau2."
        ]
      ],
      "篇名": "手下留情"
    }
  ]
}
