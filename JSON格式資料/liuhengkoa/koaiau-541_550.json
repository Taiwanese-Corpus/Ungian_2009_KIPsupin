{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "船猶未倒轉來，日落黃昏時，去處也無定著，阮欲佗位去，拖磨的阮身命，有時佇山野。",
          "chun5 iau2-boe7 to3-tng2--lai5, jit8-loh8 hong5-hun-si5, khi3 chhu3 ia7 bo5 tiann7-tioh8, goan2 beh to2-ui7 khi3, thoa-boa5 e5 goan2 sin-mia7, u7 si5 ti7 soann-ia2."
        ],
        [
          "為何來流目屎，為何會悲傷，放棄著阮故鄉，總是也無惜。流浪來再流浪，風雨吹滿身，啼哭也毋轉來。",
          "ui7-ho5 lai5 lau5 bak8-sai2, ui7-ho5 e7 pi-siong, hong3-khi3 tioh8 goan2 kou3-hiong, chong2-si7 ia7 bo5 sioh. liu5-long7 lai5 chai3 liu5-long7, hong-hou7 chhe moa2-sin, thi5-khau3 ia7 m7 tng2--lai5."
        ],
        [
          "青春彼當時，目屎那會流落，叫阮欲怎樣，路若行有東西，人生有暗光，雖然日頭佇天，不時照過來，春天赫緊過去，秋天就會來。可憐的阮青春，悲哀的性命。",
          "chheng-chhun hit tong-si5, bak8-sai2 na2 e7 liu5-loh8, kio3 goan2 beh chainn2-iunn7, lou7 na7 kiann5 u7 tang-sai, jin5-seng u7 am3-kong, sui-jian5 jit8-thau5 ti7 thinn, put-si5 chio3--koe3-lai5, chhun-thinn hiah kin2 koe3--khi3, chhiu-thinn chiu7 e7 lai5. kho2-lin5 e5 goan2 chheng-chhun, pi-ai e5 sinn3-mia7."
        ]
      ],
      "篇名": "放浪之歌"
    },
    {
      "作者": "潘協慶",
      "出版年": "0",
      "文類": "流行歌",
      "書寫系統": "漢字",
      "段": [
        [
          "若是加愛阮一工，會予你左右為難，請你離開，毋通勉強。我心甘情願，毋通當做我無情無義，無目屎，無感情。袂當勉強的愛，毋甘你白白犧牲，相信你也總有一工，會尋著你心所愛人。",
          "na7 si7 ke ai3 gun2 chit8 kang, e7 hou7 li2 cho2-iu7-ui5-lan5, chhiann2 li2 li7-khui, m7 thang bian2-kiong2. goa2 sim-kam-cheng5-goan7, m7 thang tong3-cho3 goa2 bo5 cheng5 bo5 gi7, bo5 bak8-sai2, bo5 kam2-cheng5. boe7 tang3 bian2-kiong2 e5 ai3, m7 kam li2 peh8-peh8 hi-seng, siong-sin3 li2 ia7 chong2 u7 chit8 kang, e7 chhoe7 tioh8 li2 sim sou2 ai3 lang5."
        ],
        [
          "請你毋通親像啞口裝惦惦，阮的犧牲是渴望，看你有幸福和美滿，假使永遠阮會孤單也甘願。若是請放開阮的手，是予你自由，我相信愛你是我唯一的理由。",
          "chhiann2 li2 m7 thang chhin-chhiunn7 e2-kau2 chng tiam7-tiam7, goan2 e5 hi-seng si7 khak-bang7, khoann3 li2 u7 heng7-hok ham5 bi2-boan2, ka2-su2 eng2-oan2 gun2 e7 kou-toann ia7 kam-goan7. na7 si7 chhiann2 pang3 khui goan2 e5 chhiu2, si7 hou7 li2 chu7-iu5, goa2 siong-sin3 ai3 li2 si7 goa2 i5-it e5 li2-iu5."
        ],
        [
          "你堅心放阮孤單，放我無伴，欲教我怎樣相信，真愛毋變卦。",
          "li2 kian-sim pang3 goan2 kou-toann, pang3 goa2 bo5 phoann7, beh ka3 goa2 chainn2-iunn7 siong-sin3, chin ai3 m7 pian3-koa3."
        ]
      ],
      "篇名": "放開阮的手"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一時的糊塗，才來踏入烏暗路，可比一隻鳥仔受風雨沃甲澹糊糊。父母為我受苦，愛人被我耽誤，自己也失去了前途，鬥陣的啊！鬥陣的啊！你著愛覺悟放蕩無前途。",
          "chit8-si5 e5 hou5-tou5, chiah lai5 tah8 jip8 ou-am3-lou7, kho2-pi2 chit8 chiah chiau2-a2 siu7 hong-hou7 ak kah tam5-kou5-kou5. pe7-bu2 ui7 goa2 siu7-khou2, ai3-jin5 pi7 goa2 tam-gou7, chu7-ki2 ia7 sit-khi3 liau2 chian5-tou5, tau3-tin7--e5-ah! tau3-tin7--e5-ah! li2 tioh8 ai3 kak-gou7 hong3-tong7 bo5 chian5-tou5."
        ],
        [
          "命運的安排，才來流浪走天涯，可比一隻小船拄風颱受苦無人知。社會袂當了解，親人被我所害，後悔也流出了目屎，鬥陣的啊！鬥陣的啊！為著咱將來放蕩不應該。",
          "mia7-un7 e5 an-pai5, chiah lai5 liu5-long7 chau2 thian-gai5, kho2-pi2 chit8 chiah sio2-chun5 tu2 hong-thai siu7 khou2 bo5 lang5 chai. sia7-hoe7 boe7 tang3 liau2-kai2, chhin-lang5 pi7 goa2 sou2 hai7, hio7-hoe2 ia7 lau5 chhut liau2 bak8-sai2, tau3-tin7--e5-ah! tau3-tin7--e5-ah! ui7 tioh8 lan2 chiong-lai5 hong3-tong7 put-eng-kai."
        ],
        [
          "父母為我受苦，愛人被我耽誤，自己也失去了前途，鬥陣的啊！鬥陣的啊！你著愛覺悟放蕩無前途。",
          "pe7-bu2 ui7 goa2 siu7-khou2, ai3-jin5 pi7 goa2 tam-gou7, chu7-ki2 ia7 sit-khi3 liau2 chian5-tou5, tau3-tin7--e5-ah! tau3-tin7--e5-ah! li2 tioh8 ai3 kak-gou7 hong3-tong7 bo5 chian5-tou5."
        ]
      ],
      "篇名": "放蕩無前途"
    },
    {
      "作者": "蔡振南",
      "出版年": "0",
      "文類": "流行歌",
      "書寫系統": "漢字",
      "段": [
        [
          "舉頭一下看，月娘浮一半，黯淡失光線，淒涼無地看。",
          "giah8-thau5 chit8-e7 khoann3, goeh8-niu5 phu5 chit8-poann3, am3-tam7 sit kng-soann3, chhi-liang5 bo5 te7 khoann3."
        ],
        [
          "舉頭一下看，野屍哭無伴，可憐枵閣寒，哀調鑽心肝。",
          "giah8-thau5 chit8-e7 khoann3, ia2-si khau3 bo5 phoann7, kho2-lin5 iau koh koann5, ai-tiau7 chng3 sim-koann."
        ],
        [
          "舉頭一下看，人心人心可怕，幸福若予人拍散，孤單的我看破。",
          "giah8-thau5 chit8-e7 khoann3, jin5-sim jin5-sim kho2-phann3, heng7-hok na7 hou7 lang5 phah-soann3, kou-toann e5 goa2 khoann3-phoa3."
        ]
      ],
      "篇名": "舉頭一下看"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心愛的你替我想，思念你是為怎樣，你敢袂記咱做伴，時常去野柳，做陣去小琉球，沿路戀歌若合唱，彼个快樂的模樣。如今猶原飄佇阮目睭，為怎樣你留予我無限的憂愁，戀歌放我孤單一直唱，一杯閣一杯，啉著思慕的芳酒。",
          "sim-ai3 e5 li2 the3 goa2 siunn7, su-liam7 li2 si7 ui7 chainn2-iunn7, li2 kiam2 boe7 ki3 lan2 cho3-phoann7, si5-siong5 khi3 Ia2-liu2, choe3-tin7 khi3 Sio2-liu5-kiu5, ian5-lou7 loan5-koa na7 hap8-chhiunn3, hit e5 khoai3-lok8 e5 bou5-iunn7. ju5-kim iu5-goan5 phiau ti7 gun2 bak8-chiu, ui7 chainn2-iunn7 li2 lau5 hou7 goa2 bu5-han7 e5 iu-chhiu5, loan5-koa pang3 goa2 kou-toann it-tit8 chhiunn3, chit8 poe koh chit8 poe, lim tioh8 su-bou7 e5 phang chiu2."
        ],
        [
          "心愛的你替我想，思念你是為怎樣，你敢袂記咱做伴，時常去野柳，做陣去小琉球，沿路戀歌若合唱，彼个快樂的模樣。如今猶原飄佇阮目睭，為怎樣你留予我無限的憂愁，戀歌放我孤單一直唱，一杯閣一杯，啉著思慕的芳酒。",
          "sim-ai3 e5 li2 the3 goa2 siunn7, su-liam7 li2 si7 ui7 chainn2-iunn7, li2 kiam2 boe7 ki3 lan2 cho3-phoann7, si5-siong5 khi3 Ia2-liu2, choe3-tin7 khi3 Sio2-liu5-kiu5, ian5-lou7 loan5-koa na7 hap8-chhiunn3, hit e5 khoai3-lok8 e5 bou5-iunn7. ju5-kim iu5-goan5 phiau ti7 gun2 bak8-chiu, ui7 chainn2-iunn7 li2 lau5 hou7 goa2 bu5-han7 e5 iu-chhiu5, loan5-koa pang3 goa2 kou-toann it-tit8 chhiunn3, chit8 poe koh chit8 poe, lim tioh8 su-bou7 e5 phang chiu2."
        ]
      ],
      "篇名": "昔日的戀歌"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一年過了又一年，冬天過了又春天，田底秞仔青見見，今年定著是豐年。",
          "chit8 ni5 ke3 liau2 iu7 chit8 ni5, tang-thinn ke3 liau2 iu7 chhun-thinn, chhan5-te2 tiu7-a2 chhinn-kinn3-kinn3, kin-ni5 tiann7-tioh8 si7 hong-lian5."
        ],
        [
          "水牛赤牛滿山埔，看牛囡仔唱山歌，青年男女犁田塗，頂坵下坵相照顧。",
          "chui2-gu5 chhiah-gu5 moa2 soann-pou, khoann3-gu5 gin2-a2 chhiunn3 san-ko, chheng-lian5 lam5-lu2 loe5 chhan5-thou5, teng2-khu e7-khu sio-chiau3-kou3."
        ]
      ],
      "篇名": "恆春耕農歌"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "初戀每日笑咍咍，失戀每日嘆悲哀，純情對你的真愛，無奈環境來阻礙。雖然命運即爾歹，悲傷目屎吞腹內，帶著滿腹悲戀的情愛，孤單明日又天涯。",
          "chhou-loan5 mui2-jit8 chhio3-hai-hai, sit-loan5 mui2-jit8 than3 pi-ai, sun5-cheng5 tui3 li2 e5 chin-ai3, bo5-nai7 khoan5-keng2 lai5 chou2-gai7. sui-jian5 mia7-un7 chiah-nih bai2, pi-siong bak8-sai2 thun pak-lai7, toa3 tioh8 moa2-pak pi-loan5 e5 cheng5-ai3, kou-toann beng5-jit8 iu7 thian-gai5."
        ],
        [
          "為情每日嘆悲哀，為愛每日走天涯，親像小船拄大海，親像風雨沃花栽。雖然命運即爾歹，悲傷目屎吞腹內，帶著滿腹悲戀的情愛，孤單明日又天涯。",
          "ui7 cheng5 mui2-jit8 than3 pi-ai, ui7 ai3 mui2-jit8 chau2 thian-gai5, chhin-chhiunn7 sio2-chun5 tu2 toa7-hai2, chhin-chhiunn7 hong-hou7 ak hoe-chai. sui-jian5 mia7-un7 chiah-nih bai2, pi-siong bak8-sai2 thun pak-lai7, toa3 tioh8 moa2-pak pi-loan5 e5 cheng5-ai3, kou-toann beng5-jit8 iu7 thian-gai5."
        ],
        [
          "雖然命運即爾歹，悲傷目屎吞腹內，帶著滿腹悲戀的情愛，孤單明日又天涯。",
          "sui-jian5 mia7-un7 chiah-nih bai2, pi-siong bak8-sai2 thun pak-lai7, toa3 tioh8 moa2-pak pi-loan5 e5 cheng5-ai3, kou-toann beng5-jit8 iu7 thian-gai5."
        ]
      ],
      "篇名": "明日又天涯"
    },
    {
      "作者": "陳黎鐘",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心事重重疊疊，愈想過去心愈寒，愛的吉他已經彈未出聲，無人瞭解未來的運命，無你的日子，毋知欲按怎行。",
          "sim-su7 teng5-teng5-thah8-thah8, lu2 siunn7 koe3-khi3 sim ju2 han5, ai3 e5 gih-tah i2-keng toann7 be7 chhut siann, bo5 lang5 liau2-kai2 bi7-lai5 e5 un7-mia7, bo5 li2 e5 jit8-chi2, m7 chai beh an2-choann2 kiann5."
        ],
        [
          "明知已經無緣，猶閣一直斡頭看，心疼對你深深的愛，兩畷目屎惦惦流落海。",
          "beng5 chai i2-keng bo5-ian5, iau2 koh it-tit8 oat8-thau5 khoann3, sim-thiann3 tui3 li2 chhim-chhim e5 ai3, nng7 choa7 bak8-sai2 tiam7-tiam7 lau5 loh8 hai2."
        ],
        [
          "明知已經無緣，猶閣癡心予你倚，戇戇相信你的咒誓，等過一工閣一工。",
          "beng5 chai i2-keng bo5-ian5, iau2-koh chhi-sim hou7 li2 oa2, gong7-gong7 siong-sin3 li2 e5 chiu3-choa7, tan2 koe3 chit8 kang koh chit8 kang."
        ],
        [
          "親像做夢毋知驚，怨嘆彼時甘願苦等，毋知悲哀。如今只偆阮一人，怨啥人。",
          "chhin-chhiunn7 cho3-bang7 m7 chai kiann, oan3-than3 hit si5 kam-goan7 khou2 tan2, m7 chai pi-ai. ju5-kim chi2 chhun gun2 chit8 lang5, oan3 siann2-lang5."
        ]
      ],
      "篇名": "明知已經無緣"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我已坦白來表示，往事何必再提起。你若記佇心肝裡，總是痛苦的代誌。啥人無愛朋友兄弟，啥人無愛真正友誼，風風雨雨已經過去，一切重新閣再開始。",
          "goa2 i2 than2-pek8 lai5 piau2-si7, ong2-su7 ho5-pit chai3 the5-khi2. li2 na7 ki3 ti7 sim-koann-nih8, chong2-si7 thong3-khou2 e5 tai7-chi3. siann2-lang5 bo5 ai3 peng5-iu2 hiann-ti7, siann2-lang5 bo5 ai3 chin-chiann3 iu2-gi7, hong-hong-u2-u2 i2-keng koe3--khi3, it-chhe3 teng5-sin koh chai3 khai-si2."
        ],
        [
          "既然有緣來做堆，往事何必再想起。互相尊重守情義，深情永遠難分離。啥人無愛朋友兄弟，啥人無愛真正友誼，風風雨雨已經過去，一切重新閣再開始。",
          "ki3-jian5 u7 ian5 lai5 choe3-tui, ong2-su7 ho5-pit chai3 siunn7-khi2. hou7-siong chun-tiong7 siu2 cheng5-gi7, chhim-cheng5 eng2-oan2 lan5 hun-li7. siann2-lang5 bo5 ai3 peng5-iu2 hiann-ti7, siann2-lang5 bo5 ai3 chin-chiann3 iu2-gi7, hong-hong-u2-u2 i2-keng koe3--khi3, it-chhe3 teng5-sin koh chai3 khai-si2."
        ],
        [
          "既然有緣來做堆，往事何必再想起。互相尊重守情義，深情永遠難分離。",
          "ki3-jian5 u7 ian5 lai5 choe3-tui, ong2-su7 ho5-pit chai3 siunn7-khi2. hou7-siong chun-tiong7 siu2 cheng5-gi7, chhim-cheng5 eng2-oan2 lan5 hun-li7."
        ]
      ],
      "篇名": "朋友兄弟"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你我仝款出外佇外地，應該互相關懷鼓勵，人講有緣才會相會，無緣見面講無話。朋友你著想予詳細，千萬毋通想欲冤家。朋友你著想予詳細，千萬毋通無事尋問題。人生在世時間實在是短短，凡事何必計較赫濟。",
          "li2 goa2 kang5-khoan2 chhut-goa7 ti7 goa7-te7, eng-kai hou7-siong koan-hoai5 kou2-le7, lang5 kong2 u7 ian5 chiah e7 siong-hoe7, bo5 ian5 kinn3-bin7 kong2 bo5 oe7. peng5-iu2 li2 tioh8 siunn7 hou7 siong5-soe3, chhian-ban7 m7 thang siunn7 beh oan-ke. peng5-iu2 li2 tioh8 siunn7 hou7 siong5-soe3, chhian-ban7 m7 thang bo5 su7 chhoe7 bun7-te5. jin5-seng chai7-se3 si5-kan sit8-chai7 si7 te2-te2, hoan5-su7 ho5-pit ke3-kau3 hiah che7."
        ],
        [
          "你我仝款出外佇外地，應該互相關懷鼓勵，人講有緣才會相會，無緣見面講無話。朋友你著想予詳細，千萬毋通想欲冤家。朋友你著想予詳細，千萬毋通無事尋問題。人生在世時間實在是短短，凡事何必計較赫濟。",
          "li2 goa2 kang5-khoan2 chhut-goa7 ti7 goa7-te7, eng-kai hou7-siong koan-hoai5 kou2-le7, lang5 kong2 u7 ian5 chiah e7 siong-hoe7, bo5 ian5 kinn3-bin7 kong2 bo5 oe7. peng5-iu2 li2 tioh8 siunn7 hou7 siong5-soe3, chhian-ban7 m7 thang siunn7 beh oan-ke. peng5-iu2 li2 tioh8 siunn7 hou7 siong5-soe3, chhian-ban7 m7 thang bo5 su7 chhoe7 bun7-te5. jin5-seng chai7-se3 si5-kan sit8-chai7 si7 te2-te2, hoan5-su7 ho5-pit ke3-kau3 hiah che7."
        ],
        [
          "朋友你著想予詳細，千萬毋通想欲冤家。朋友你著想予詳細，千萬毋通無事尋問題。人生在世時間實在是短短，凡事何必計較赫濟。",
          "peng5-iu2 li2 tioh8 siunn7 hou7 siong5-soe3, chhian-ban7 m7 thang siunn7 beh oan-ke. peng5-iu2 li2 tioh8 siunn7 hou7 siong5-soe3, chhian-ban7 m7 thang bo5 su7 chhoe7 bun7-te5. jin5-seng chai7-se3 si5-kan sit8-chai7 si7 te2-te2, hoan5-su7 ho5-pit ke3-kau3 hiah che7."
        ]
      ],
      "篇名": "朋友愛互相"
    }
  ]
}
