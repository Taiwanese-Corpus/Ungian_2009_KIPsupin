{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "相逢是離別的開始，離別是痛苦的代誌，分開毋是無愛你，毋通為著咱的感情懷疑，毋是空喙哺舌。啊！我需要你，有情也著錢，為著咱的好日子，先苦而後甜，應該用著笑容來送我離開。",
          "siong-hong5 si7 li7-piat8 e5 khai-si2, li7-piat8 si7 thong3-khou2 e5 tai7-chi3, hun-khui m7 si7 bo5 ai3 li2, m7 thang ui7 tioh8 lan2 e5 kam2-cheng5 hoai5-gi5, m7 si7 khang-chhui3 pou7 chih8. ah! goa2 su-iau3 li2, u7 cheng5 ia7 tioh8 chinn5, ui7 tioh8 lan2 e5 ho2 jit8-chi2, seng khou2 ji5 hio7 tinn, eng-kai iong7 tioh8 chhio3-iong5 lai5 sang3 goa2 li7-khui."
        ],
        [
          "相逢是離別的開始，離別是痛苦的代誌，分開毋是無愛你，毋通為著咱的感情懷疑，毋是空喙哺舌。啊！我需要你，有情也著錢，為著咱的好日子，先苦而後甜，應該用著笑容來送我離開。",
          "siong-hong5 si7 li7-piat8 e5 khai-si2, li7-piat8 si7 thong3-khou2 e5 tai7-chi3, hun-khui m7 si7 bo5 ai3 li2, m7 thang ui7 tioh8 lan2 e5 kam2-cheng5 hoai5-gi5, m7 si7 khang-chhui3 pou7 chih8. ah! goa2 su-iau3 li2, u7 cheng5 ia7 tioh8 chinn5, ui7 tioh8 lan2 e5 ho2 jit8-chi2, seng khou2 ji5 hio7 tinn, eng-kai iong7 tioh8 chhio3-iong5 lai5 sang3 goa2 li7-khui."
        ],
        [
          "啊！我需要你，有情也著錢，為著咱的好日子，先苦而後甜，應該用著笑容來送我離開。",
          "ah! goa2 su-iau3 li2, u7 cheng5 ia7 tioh8 chinn5, ui7 tioh8 lan2 e5 ho2 jit8-chi2, seng khou2 ji5 hio7 tinn, eng-kai iong7 tioh8 chhio3-iong5 lai5 sang3 goa2 li7-khui."
        ]
      ],
      "篇名": "相逢是別離的開始"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "有一工路燈暗淡，等無愛人你一人。今夜露水即爾重，一場美夢變成空，到底是欲怨嘆啥人，只有轉來小街巷。露水姻緣若眠夢，可恨你這个無情人，看破你一人。",
          "u7 chit8 kang lou7-teng am3-tam7, tan2 bo5 ai3-jin5 li2 chit8 lang5. kim-ia7 lou7-chui2 chiah-nih tang7, chit8 tiunn5 bi2-bang7 pian3-seng5 khang, tau3-te2 si7 beh oan3-than3 siann2-lang5, chi2-u7 tng2 lai5 sio2-ke-hang7. lou7-chui2 in-ian5 na7 bin5-bang7, kho2-hun7 li2 chit e5 bo5-cheng5-lang5, khoann3-phoa3 li2 chit8 lang5."
        ],
        [
          "有一工路燈暗淡，等無愛人你一人。今夜露水即爾重，一場美夢變成空，到底是欲怨嘆啥人，只有轉來小街巷。露水姻緣若眠夢，可恨你這个無情人，看破你一人。",
          "u7 chit8 kang lou7-teng am3-tam7, tan2 bo5 ai3-jin5 li2 chit8 lang5. kim-ia7 lou7-chui2 chiah-nih tang7, chit8 tiunn5 bi2-bang7 pian3-seng5 khang, tau3-te2 si7 beh oan3-than3 siann2-lang5, chi2-u7 tng2 lai5 sio2-ke-hang7. lou7-chui2 in-ian5 na7 bin5-bang7, kho2-hun7 li2 chit e5 bo5-cheng5-lang5, khoann3-phoa3 li2 chit8 lang5."
        ],
        [
          "到底是欲怨嘆啥人，只有轉來小街巷。露水姻緣若眠夢，可恨你這个無情人，看破你一人。",
          "tau3-te2 si7 beh oan3-than3 siann2-lang5, chi2-u7 tng2 lai5 sio2-ke-hang7. lou7-chui2 in-ian5 na7 bin5-bang7, kho2-hun7 li2 chit e5 bo5-cheng5-lang5, khoann3-phoa3 li2 chit8 lang5."
        ]
      ],
      "篇名": "看破你一人"
    },
    {
      "作者": "莊啟勝",
      "出版年": "1959",
      "文類": "流行歌",
      "書寫系統": "漢字",
      "段": [
        [
          "想起這个愛是悲慘的愛，茫茫渺渺消失的愛。啊！淒涼的蒼白的月，靜靜倚在窗門邊，難受疼痛心內憂，自嘆恨吐大悸癡看無情天。",
          "siunn7-khi2 chit e5 ai3 si7 pi-chham2 e5 ai3, bong5-bong5 biau2-biau2 siau-sit e5 ai3. ah! chhi-liang5 e5 chhang-peh8 e5 geh8, cheng7-cheng7 oa2 chai7 thang mng5 pinn, lan5-siu7 thiann3-thang3 sim-lai7 iu, chu7 than3-hun7 thou2 toa7 khui3 chhi khoann3 bo5 cheng5 thinn."
        ],
        [
          "想起來啼哭也是無路用，只是目屎流濕胸前，啊！淒涼的蒼白的月，悲傷也著來看破，癡心癡情也無用。心愛的你一人是無緣的人，比起做眠夢較淡薄的愛。",
          "siunn7--khi2-lai5 thi5-khau3 ia7 si7 bo5-lou7-iong7, chi2-si7 bak8-sai2 lau5 sip heng-cheng5, ah! chhi-liang5 e5 chhang-peh8 e5 geh8, pi-siong ia7 tioh8 lai5 khoann3-phoa3, chhi-sim chhi-cheng5 ia7 bo5 iong7. sim-ai3 e5 li2 chit8 lang5 si7 bo5 ian5 e5 lang5, pi2 khi2 choe3 bin5-bang7 khah tam7-poh8 e5 ai3."
        ],
        [
          "茫茫渺渺消失的愛，啊！淒涼的蒼白的月，抱著悲傷的懷念，看破世情轉鄉里，可愛的你一人從此再會啦。",
          "bong5-bong5-biau2-biau2 siau-sit e5 ai3, ah! chhi-liang5 e5 chhang-peh8 e5 geh8, phau7 tioh8 pi-siong e5 hoai5-liam7, khoann3-phoa3 se3-cheng5 tng2 hiong-li2, kho2-ai3 e5 li2 chit8 lang5 chiong5-chhu2 chai3-hoe7-lah."
        ]
      ],
      "篇名": "看破的愛"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "酒的人一旦無酒來茫，相信心情是袂輕鬆。談戀的人感情若變款，一定佇傷心路底打轉。為何你的心赫爾奸，為何你的心赫爾殘，將人當做你調元氣的補給站，噯唷怨嘆呀怨嘆，看破這情夢。",
          "chiu2 e5 lang5 it-tan3 bo5 chiu2 lai5 bang5, siong-sin3 sim-cheng5 si7 boe7 khin-sang. tam5 loan5 e5 lang5 kam2-cheng5 na7 pian3-khoan2, it-teng7 ti7 siong-sim-lou7  tann2-choan2. ui7-ho5 li2 e5 sim hiah-nih kan, ui7-ho5 li2 e5 sim hiah-nih chhan5, chiong3 lang5 tong3-cho3 li2 tiau7 goan5-khi3 e5 pou2-kip-cham7, ai-io3 oan3-than3--ia oan3-than3, khoann3-phoa3 che cheng5 bang7."
        ],
        [
          "酒的人一旦無酒來茫，相信心情是袂輕鬆。談戀的人感情若變款，一定佇傷心路底打轉。為何你的心赫爾奸，為何你的心赫爾殘，將人當做你調元氣的補給站，噯唷怨嘆呀怨嘆，看破這情夢。",
          "chiu2 e5 lang5 it-tan3 bo5 chiu2 lai5 bang5, siong-sin3 sim-cheng5 si7 boe7 khin-sang. tam5 loan5 e5 lang5 kam2-cheng5 na7 pian3-khoan2, it-teng7 ti7 siong-sim-lou7  tann2-choan2. ui7-ho5 li2 e5 sim hiah-nih kan, ui7-ho5 li2 e5 sim hiah-nih chhan5, chiong3 lang5 tong3-cho3 li2 tiau7 goan5-khi3 e5 pou2-kip-cham7, ai-io3 oan3-than3--ia oan3-than3, khoann3-phoa3 che cheng5 bang7."
        ],
        [
          "為何你的心赫爾奸，為何你的心赫爾殘，將人當做你調元氣的補給站，噯唷怨嘆呀怨嘆，看破這情夢。",
          "ui7-ho5 li2 e5 sim hiah-nih kan, ui7-ho5 li2 e5 sim hiah-nih chhan5, chiong3 lang5 tong3-cho3 li2 tiau7 goan5-khi3 e5 pou2-kip-cham7, ai-io3 oan3-than3--ia oan3-than3, khoann3-phoa3 che cheng5 bang7."
        ]
      ],
      "篇名": "看破這場情夢"
    },
    {
      "作者": "于文",
      "出版年": "0",
      "文類": "流行歌",
      "書寫系統": "漢字",
      "段": [
        [
          "女性上驚採花蜂，一叢採了又一叢。彼款男性仙毋通，為伊耽誤一世人。雖然伊是一个飄撇的男子漢，風度也是真迷人，可惜我來將伊當做無情漢，才來看破愛別人。",
          "lu2-seng3 siong7 kiann chhai2-hoe-phang, chit8 chang5 chhai2 liau2 iu7 chit8 chang5. hit khoan2 lam5-seng3 sian m7 thang, ui7 i tam-gou7 chit8-si3-lang5. sui-jian5 i si7 chit8 e5 phiau-phiat e5 lam5-chu2-han3, hong-tou7 ia7 si7 chin be5-lang5, kho2-sioh goa2 lai5 chiong i tong3-cho3 bu5-cheng5-han3, chiah lai5 khoann3-phoa3 ai3 pat8-lang5."
        ],
        [
          "男性最驚漚花叢，錢銀拐了尋別人。這款女性仙毋通，為伊癡情暗思戀。雖然伊是一个像花的即爾紅，可惜佮人無相仝，可惜阮的純情對伊無彩工，才著看破愛別人。",
          "lam5-seng3 choe3 kiann au3 hoe-chang5, chinn5-gin5 koai2 liau2 chhoe7 pat8-lang5. chit khoan2 lu2-seng3 sian m7 thang, ui7 i chhi-cheng5 am3 su-loan5. sui-jian5 i si7 chit8 e5 chhiunn7 hoe e5 chiah-nih ang5, kho2-sioh kah lang5 bo5 sio-kang5, kho2-sioh goan2 e5 sun5-cheng5 tui3 i bo5-chhai2-kang, chiah tioh8 khoann3-phoa3 ai3 pat8-lang5."
        ],
        [
          "雖然伊是一个飄撇的男子漢，風度也是真迷人，可惜我來將伊當做無情漢，才來看破愛別人。",
          "sui-jian5 i si7 chit8 e5 phiau-phiat e5 lam5-chu2-han3, hong-tou7 ia7 si7 chin be5-lang5, kho2-sioh goa2 lai5 chiong i tong3-cho3 bu5-cheng5-han3, chiah lai5 khoann3-phoa3 ai3 pat8-lang5."
        ]
      ],
      "篇名": "看破愛別人"
    },
    {
      "作者": "謝宇威",
      "出版年": "0",
      "文類": "流行歌",
      "書寫系統": "漢字",
      "段": [
        [
          "看著你，目睭盯盯的看著你，你一定是天頂下凡的仙人，怎樣會有看過按靚的細妹人。看著你，目睭金金來看著你，怎樣竟然為著你迷迷癡癡，心情起起落落，一切攏是為你。",
          "khoann3 tioh8 li2, bak8-chiu teng3-teng3 e5 khoann3 tioh8 li2, li2 it-teng7 si7 thinn-teng2 ha7 hoan5 e5 sian-jin5, chainn2-iunn7 e7 u7 khoann3 ke3 an3 cheng7 e5 soe3-moe7-lang5. khoann3 tioh8 li2, bak8-chiu kim-kim lai5 khoann3 tioh8 li2, chainn2-iunn7 keng3-jian5 ui7 tioh8 li2 bi5-bi5-chhi-chhi, sim-cheng5 khi2-khi2-loh8-loh8, it-chhe3 long2 si7 ui7 li2."
        ],
        [
          "發天咒誓，保護你，疼惜你，過一世人，正正經經，風風雨雨，盼今生共連理。我欲照顧你，關心你，體貼你，歡歡喜喜，甜甜蜜蜜，千年萬年，只要平凡過日子。",
          "hoat thinn chiu3-choa7, po2-hou7 li2, thiann3-sioh li2, ke3 chit8-si3-lang5, cheng3-cheng3-keng-keng, hong-hong-u2-u2, phan3 kim-seng kiong7 lian5-li2. goa2 beh chiau3-kou3 li2, koan-sim li2, the2-thiap li2, hoann-hoann-hi2-hi2, tinn-tinn-bit8-bit8, chheng ni5 ban7 ni5, chi2-iau3 peng5-hoan5 koe3 jit8-chi2."
        ],
        [
          "無怨無悔，付出一切攏是為你。真心真意，希望天地會聽見阮的心意。",
          "bo5 oan3 bo5 hoe2, hu3-chhut it-chhe3 long2 si7 ui7 li2. chin-sim chin-i3, hi-bong7 thinn-te7 e7 thiann-kinn3 goan2 e5 sim-i3."
        ]
      ],
      "篇名": "看著你"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "看著你想著伊，茫茫親像底酒醉。想起故鄉心愛你，不覺心內真稀微。毋是我無勇氣，毋是我無愛你，毋願予人看無起，才著離別走千里。吉他聲唱情詩，輕輕叫著你名字，希望永遠愛著你。",
          "khoann3 tioh8 li2 siunn7 tioh8 i, bang5-bang5 chhin-chhiunn7 teh chiu2-chui3. siunn7-khi2 kou3-hiong sim-ai3 li2, put-kak sim-lai7 chin hi-bi5. m7 si7 goa2 bo5 iong2-khi3, m7 si7 goa2 bo5 ai3 li2, m7 goan7 hou7 lang5 khoann3 bo5 khi2, chiah tioh8 li7-piat8 chau2 chhian li2. gih-tah-siann chhiunn3 cheng5-si, khin-khin kio3 tioh8 li2 mia5-ji7, hi-bong7 eng2-oan2 ai3 tioh8 li2."
        ],
        [
          "看著你想著伊，茫茫親像底酒醉。想起故鄉心愛你，不覺心內真稀微。毋是我無勇氣，毋是我無愛你，毋願予人看無起，才著離別走千里。吉他聲唱情詩，輕輕叫著你名字，希望永遠愛著你。",
          "khoann3 tioh8 li2 siunn7 tioh8 i, bang5-bang5 chhin-chhiunn7 teh chiu2-chui3. siunn7-khi2 kou3-hiong sim-ai3 li2, put-kak sim-lai7 chin hi-bi5. m7 si7 goa2 bo5 iong2-khi3, m7 si7 goa2 bo5 ai3 li2, m7 goan7 hou7 lang5 khoann3 bo5 khi2, chiah tioh8 li7-piat8 chau2 chhian li2. gih-tah-siann chhiunn3 cheng5-si, khin-khin kio3 tioh8 li2 mia5-ji7, hi-bong7 eng2-oan2 ai3 tioh8 li2."
        ]
      ],
      "篇名": "看著你想著伊"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "桂花開透秋風寒，離別情人恨孤單。暝日憂愁思念同心伴，天光想到日落山。冷風吹來割心腸，幾粒孤星伴月光。",
          "kui3-hoe khui-thau3 chhiu-hong han5, li7-piat8 cheng5-lang5 hun7 kou-toann. me5-jit8 iu-chhiu5 su-liam7 tang5-sim phoann7, thinn-kng siunn7 kau3 jit8 loh8 soann. leng2-hong chhoe--lai5 koah sim-tng5, kui2 liap8 kou-chhinn phoann7 goeh8-kng."
        ],
        [
          "滿腹心情無人通慰問，秋天冷淡引心痠。三更過了雞聲啼，陣陣東風吹柳枝。毋知何時會得君相見，傷心怨嘆空相見。",
          "moa2-pak sim-cheng5 bo5 lang5 thang ui3-bun7, chhiu-thinn leng2-tam7 in2 sim-sng. sann-kenn koe3 liau2 ke-siann thi5, chun7-chun7 tong-hong chhoe liu2-ki. m7 chai ho5-si5 e7-tit kun sio-kian3, siong-sim oan3-than3 khang sio-kian3."
        ]
      ],
      "篇名": "秋月曲(秋夜雨)"
    },
    {
      "作者": "周添旺",
      "出版年": "1957",
      "文類": "流行歌",
      "書寫系統": "漢字",
      "段": [
        [
          "行到溪邊水流聲，引阮頭殼疼。每日思君無心情，怨嘆阮運命。孤單無伴賞月影，也是為著兄。怎樣兄會毋知影，放阮做你行。",
          "kiann5 kau3 khoe-pinn chui2-liu5-siann, in2 goan2 thau5-khak thiann3. mui2-jit8 su kun bo5 sim-chiann5, oan3-than3 goan2 un7-mia7. kou-toann bo5 phoann7 siunn2 goeh8-iann2, ia7 si7 ui7 tioh8 hiann. chainn2-iunn7 hiann e7 m7 chai-iann2, pang3 gun2 cho3 li2 kiann5."
        ],
        [
          "黃昏冷淡日頭落，思念阮親哥。看見孤雁飛過河，目屎輾輾遨。講阮有翁也若無，無人通倚靠。",
          "hong5-hun leng2-tam7 jit8-thau5 loh8, su-liam7 goan2 chhin ko. khoann3-kinn3 kou-gan7 poe koe3 ho5, bak8-sai2 lin3-lin3-go5. kong2 goan2 u7 ang ia7 na7-bo5, bo5 lang5 thang oa2-kho3."
        ],
        [
          "人人講阮佮君好，想著心齊糟。月色光光照山頂，天星粒粒明。冷風伴阮心未清，目屎滴胸前。前世無做歹心倖，郎君即絕情。放阮孤枕夜夜冷，等君回家庭。",
          "lang5-lang5 kong2 gun2 kah kun ho2, siunn7 tioh8 sim chiau5-cho. goeh8-sek kng-kng chio3 soann-teng2, thinn-chhinn liap8-liap8 beng5. leng2-hong phoann7 gun2 sim be7 chheng, bak8-sai2 tih heng-cheng5. cheng5-si3 bo5 choe3 phainn2 sim heng7, long5-kun chiah choat8-cheng5. pang3 goan2 kou chim2 ia7-ia7 leng2, tan2 kun hoe5 ka-teng5."
        ]
      ],
      "篇名": "秋怨"
    },
    {
      "作者": "周添旺",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為著你半途情斷，用酒解操煩，燒酒愈啉心愈亂，也是為著戀，無疑你野草花枝。",
          "ui7 tioh8 li2 poann3-tou5 cheng5 tng7, eng7 chiu2 kai2 chhau-hoan5, sio-chiu2 lu2 lim sim lu2 loan7, ia7 si7 ui7 tioh8 loan5, bo5 gi5 li2 ia2-chhau2 hoe-ki."
        ],
        [
          "重錢無重義，枉費男性的心意，使我夜來悲，愛與恨傷情難禁，啉酒伴月沉，怨嘆女性心殘忍，秋風女人心。",
          "tiong7-chinn5 bo5 tiong7 gi7, ong2-hui3 lam5-seng3 e5 sim-i3, sai2 goa2 ia7 lai5 pi, ai3 i7 hun7 siong-cheng5 lan5 kim3, lim chiu2 phoann7 goeh8 tim5, oan3-than3 lu2-seng3 sim chan5-jim2, chhiu-hong lu2-jin5-sim."
        ]
      ],
      "篇名": "秋風女人心"
    }
  ]
}
