{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "那會那會仝款情字這條路，予你行著輕鬆我行著艱苦。那會那會仝款情字這條路，你攏滿面春風我攏底淋雨。毋願承認心內思慕，暝暝等著你的腳步，毋願承認阮的愛你是錯誤，毋願後悔何必當初。",
          "na2 e7 na2 e7 kang5-khoan2 cheng5 ji7 chit tiau5 lou7, hou7 li2 kiann5 tioh8 khin-sang goa2 kiann5 tioh8 kan-khou2. na2 e7 na2 e7 kang5-khoan2 cheng5 ji7 chit tiau5 lou7, li2 long2 moa2-bin7 chhun-hong goa2 long2 teh lam5-hou7. m7 goan7 seng5-jin7 sim-lai7 su-bou7, mi5-mi5 tan2 tioh8 li2 e5 kha-pou7, m7 goan7 seng5-jin7 goan2 e5 ai3 li2 si7 chho3-gou7, m7 goan7 hio7-hoe2 ho5-pit tong-chhou."
        ],
        [
          "那會那會仝款情字這條路，惦惦跟你來茲望你通照顧。那會那會仝款情字這條路，斡過頭才知影歹行的路途。毋願承認袂當幸福，暝暝唸著愛的歌譜。毋願承認前途茫茫看無路，毋願提起消息攏無。",
          "na2 e7 na2 e7 kang5-khoan2 cheng5 ji7 chit tiau5 lou7, tiam7-tiam7 te3 li2 lai5 chia bang7 li2 thang chiau3-kou3. na2 e7 na2 e7 kang5-khoan2 cheng5 ji7 chit tiau5 lou7, oat -koe3 thau5 chiah chai-iann2 phainn2-kiann5 e5 lou7-tou5. m7 goan7 seng5-jin7 boe7 tang3 heng7-hok, mi5-mi5 liam7 tioh8 ai3 e5 koa-phou2. m7 goan7 seng5-jin7 chian5-tou5 bang5-bang5 khoann3 bo5 lou7, m7 goan7 the5-khi2 siau-sit long2 bo5."
        ],
        [
          "毋願承認心內思慕，暝暝等著你的腳步，毋願承認阮的愛你是錯誤，毋願後悔何必當初。",
          "m7 goan7 seng5-jin7 sim-lai7 su-bou7, mi5-mi5 tan2 tioh8 li2 e5 kha-pou7, m7 goan7 seng5-jin7 goan2 e5 ai3 li2 si7 chho3-gou7, m7 goan7 hio7-hoe2 ho5-pit tong-chhou."
        ]
      ],
      "篇名": "情字這條路"
    },
    {
      "作者": "張振杰",
      "出版年": "0",
      "文類": "流行歌",
      "書寫系統": "漢字",
      "段": [
        [
          "綿綿小雨，陣陣秋風，落葉飄零無人顧。傷心往事一時糊塗，看無回頭路。",
          "mi5-mi5 sio2-hou7, chun7-chun7 chhiu-hong, lak-hioh8 phiau-leng5 bo5 lang5 kou3. siong-sim ong2-su7 chit8-si5 hou5-tou5, khoann3 bo5 hoe5-thau5-lou7."
        ],
        [
          "怨天對阮無照顧，害阮進退攏無步。如今為情來受苦，註定一生的寂寞。窗外小雨滴落塗，親像阮的心情無人惜。",
          "oan3-thinn tui3 goan2 bo5 chiau3-kou3, hai7 goan2 chin3-the3 long2 bo5-pou7. ju5-kim ui7 cheng5 lai5 siu7-khou2, chu3-tiann7 it-seng e5 chek8-bok8. thang goa7 sio2 hou7 tih loh8 thou5, chhin-chhiunn7 goan2 e5 sim-cheng5 bo5 lang5 sioh."
        ]
      ],
      "篇名": "情雨"
    },
    {
      "作者": "黃永發",
      "出版年": "0",
      "文類": "流行歌",
      "書寫系統": "漢字",
      "段": [
        [
          "天邊的月，無聲無說，身邊的人毋知怎樣經過。真心的話，阮放踮心底，阮一生只愛你一个。天頂的風，惦惦底吹，啥人陪伴阮的一世一生。",
          "thinn-pinn e5 geh8, bo5 siann bo5 soeh, sin-pinn e5 lang5 m7 chai chainn2-iunn7 keng-ke3. chin-sim e5 oe7, gun2 pang3 tiam3 sim-toe2, goan2 it-seng chi2 ai3 li2 chit8 e5. thinn-teng2 e5 hong, tiam7-tiam7 teh chhoe, siann2-lang5 poe5-phoann7 goan2 e5 it-se3 it-seng."
        ],
        [
          "多情的話，宛然親像風吹，阮是為你深深癡迷。情茫茫，心茫茫，未堪寂寞來刺探，無奈感情用即爾重，阮情茫茫，心茫茫，癡情那會變成空，思思念念心碎心亂。",
          "to-cheng5 e5 oe7, oan2-jian5 chhin-chhiunn7 hong-chhoe, goan2 si7 ui7 li2 chhim-chhim chhi-be5. cheng5 bang5-bang5, sim bang5-bang5, be7 kham chek8-bok8 lai5 chhi3-tham, bo5-nai7 kam2-cheng5 eng7 chiah-nih tang7, goan2 cheng5 bang5-bang5, sim bang5-bang5, chhi-cheng5 na2 e7 pian3-seng5 khang, su-su-liam7-liam7 sim chhui3 sim loan7."
        ]
      ],
      "篇名": "情茫茫心茫茫"
    },
    {
      "作者": "阿丹",
      "出版年": "0",
      "文類": "流行歌",
      "書寫系統": "漢字",
      "段": [
        [
          "日日相見，日日相隨，是啥人搧動阮分開，敢是感情到茲為止，問天嘛無願意。",
          "jit8-jit8 sio-kinn3, jit8-jit8 sio-sui5, si7 siann2-lang5 sian3-tong7 gun2 hun-khui, kann2 si7 kam2-cheng5 kau3 chia ui5 chi2, mng7 thinn ma7 bo5 goan7-i3."
        ],
        [
          "窗外一陣風稀微，無言來抗議，咱一切並無過去。毋願放袂記，猶原情綿綿，對你情深兩千年。",
          "thang-goa7 chit8 chun7 hong hi-bi5, bo5 gian5 lai5 khong3-gi7, lan2 it-chhe3 peng7 bo5 koe3-khi3. m7 goan7 pang3 be7 ki3, iu5-goan5 cheng5 mi5-mi5, tui3 li2 cheng5 chhim nng7-chheng ni5."
        ]
      ],
      "篇名": "情深兩千年"
    },
    {
      "作者": "黃永發",
      "出版年": "0",
      "文類": "流行歌",
      "書寫系統": "漢字",
      "段": [
        [
          "雲踮風中散，飄來飄去到底為按怎，敢是對愛已經全無望，這場戀夢註定分西東。",
          "hun5 tiam3 hong-tiong san3, phiau lai5 phiau khi3 tau3-te2 ui7 an2-choann2, kann2 si7 tui3 ai3 i2-keng choan5 bo5 bang7, chit tiunn5 loan5-bang7 chu3-tiann7 hun sai tang."
        ],
        [
          "夢是心中鏡，清清楚楚照著阮的疼，重重疊疊是你的形影。每日為愛為情心未定，這个冷冷暖暖的世間，敢有永永遠遠的美夢。",
          "bang7 si7 sim-tiong kiann3, chheng-chheng-chho2-chho2 chio3 tioh8 goan2 e5 thiann3, teng5-teng5-thah8-thah8 si7 li2 e5 heng5-iann2. mui2-jit8 ui7 ai3 ui7 cheng5 sim boe7 tiann7, chit e5 leng2-leng2-loan2-loan2 e5 se3-kan, kam2 u7 eng2-eng2-oan2-oan2 e5 bi2-bang7."
        ],
        [
          "是阮愛著無情人，真心癡情夢醒一場空，這个恩恩怨怨的世間，愛是起起落落的希望，情深緣薄誰甘願誰甘願。",
          "si7 goan2 ai3 tioh8 bo5-cheng5-lang5, chin-sim chhi-cheng5 bang7 chhenn2 chit8 tiunn5 khang , chit e5 un-un-oan3-oan3 e5 se3-kan, ai3 si7 khi2-khi2-loh8-loh8 e5 hi-bong7, cheng5 chhim ian5 poh8 siang2 kam-goan7 siang2 kam-goan7."
        ]
      ],
      "篇名": "情深緣薄"
    },
    {
      "作者": "蔡振南",
      "出版年": "0",
      "文類": "流行歌",
      "書寫系統": "漢字",
      "段": [
        [
          "慢慢聽無你的聲，慢慢看無你的影。離開你是我的疼，淒涼就是我的名。夜半路燈孤單影，狗螺聲伴阮一直行。",
          "ban7-ban7 thiann bo5 li2 e5 siann, ban7-ban7 khoann3 bo5 li2 e5 iann2. li7-khui li2 si7 goa2 e5 thiann3, chhi-liang5 chiu7-si7 goa2 e5 mia5. ia7 poann3 lou7-teng kou-toann iann2, kau2-le5-siann phoann7 goan2 it-tit8 kiann5."
        ],
        [
          "路邊酒矸是我的性命，情場戇囝是人看人人驚，有情無情天知影。解說費心情，若是為你廢性命，我願化做杜鵑鳥，化做杜鵑鳥，佇你身邊哭三聲。",
          "lou7-pinn chiu2-kan si7 goa2 e5 sinn3-mia7, cheng5-tiunn5 gong7-kiann2 si7 lang5 khoann3 lang5-lang5 kiann, u7 cheng5 bo5 cheng5 thinn chai-iann2. kai2-soeh hui3 sim-chiann5, na7 si7 ui7 li2 hoe3 sinn3-mia7, goa2 goan7 hoa3-cho3 tou7-koan-chiau2, hoa3-cho3 tou7-koan-chiau2, ti7 li2 sin-pinn khau3 sann siann."
        ]
      ],
      "篇名": "情場戇囝"
    },
    {
      "作者": "張振杰",
      "出版年": "0",
      "文類": "流行歌",
      "書寫系統": "漢字",
      "段": [
        [
          "情路惦惦行，只偆孤單的形影，心內叫你的名，才知啥物是心疼。",
          "cheng5-lou7 tiam7-tiam7 kiann5, chi2 chhun kou-toann e5 heng5-iann2, sim-lai7 kio3 li2 e5 mia5, chiah chai siann2-mih8 si7 sim-thiann3."
        ],
        [
          "想你的心情，換來冷冷的心肝，叫阮怎樣未看破。愛情行到無退步，才知何必有當初，傷心已經無人惜。",
          "siunn7 li2 e5 sim-cheng5, oann7 lai5 leng2-leng2 e5 sim-koann, kio3 goan2 chainn2-iunn7 be7 khoann3-phoa3. ai3-cheng5 kiann5 kau3 bo5 the3-pou7, chiah chai ho5-pit u7 tong-chhou, siong-sim i2-keng bo5 lang5 sioh."
        ],
        [
          "怨嘆心愈糟，彼條悲情的歌聲佮阮來做伴。情路只有惦惦行，行入孤單的心情。",
          "oan3-than3 sim lu2 cho, hit tiau5 pi-cheng5 e5 koa-siann kah goan2 lai5 cho3-phoann7. cheng5-lou7 chi2-u7 tiam7-tiam7 kiann5, kiann5 jip8 kou-toann e5 sim-cheng5."
        ]
      ],
      "篇名": "情路惦惦行"
    },
    {
      "作者": "張錦華",
      "出版年": "0",
      "文類": "流行歌",
      "書寫系統": "漢字",
      "段": [
        [
          "酒那啉，歌那聽，鬱悴的心誰知影。阮心內這段情無依倚，心情像飄浪的船隻。孤單的酒愈啉是心愈寒，有情的歌有啥人聽。",
          "chiu2 na2 lim, koa na2 thiann, ut-chut e5 sim siang2 chai-iann2. gun2 sim-lai7 chit toann7 cheng5 bo5 i-oa2, sim-cheng5 chhiunn7 phiau-long7 e5 chun5-chiah. kou-toann e5 chiu2 lu2 lim si7 sim lu2 koann5, u7 cheng5 e5 koa u7 siann2-lang5 thiann."
        ],
        [
          "一句閣一句一字閣一字，唱出著阮心情。啊！一个人上驚孤行，這條情歌啥人聽。",
          "chit8 ku3 koh chit8 ku3 chit8 ji7 koh chit8 ji7, chhiunn3 chhut tioh8 goan2 sim-cheng5. ah! chit8 e5 lang5 siong7 kiann kou kiann5, chit tiau5 cheng5-koa siann2-lang5 thiann."
        ]
      ],
      "篇名": "情歌"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "想無步怎樣對你表明，每日思念你的心境，想欲開喙訴真情，無奈何心袂靜。翻來翻去攏睏未去，無一暝會安定。心情浮沉可比波浪滾滾未停，啊！愛情啊！愛情，粘到予你永遠還未清。",
          "siunn7 bo5-pou7 chainn2-iunn7 tui3 li2 piau2-beng5, mui2-jit8 su-liam7 li2 e5 sim-keng2, siunn7 beh khui-chhui3 sou3 chin-cheng5, bo5-nai7-ho5 sim boe7 cheng7. hoan lai5 hoan khi3 long2 khun3 be7 khi3, bo5 chit8 me5 e7 an-teng7. sim-cheng5 phu5-tim5 kho2-pi2 pho-long7 kun2-kun2 be7 theng5, ah! ai3-cheng5 ah! ai3-cheng5, liam5 kau3 hou7 li2 eng2-oan2 han5 be7 chheng."
        ],
        [
          "想無步怎樣對你表明，每日思念你的心境，想欲開喙訴真情，無奈何心袂靜。翻來翻去攏睏未去，無一暝會安定。心情浮沉可比波浪滾滾未停，啊！愛情啊！愛情，粘到予你永遠還未清。",
          "siunn7 bo5-pou7 chainn2-iunn7 tui3 li2 piau2-beng5, mui2-jit8 su-liam7 li2 e5 sim-keng2, siunn7 beh khui-chhui3 sou3 chin-cheng5, bo5-nai7-ho5 sim boe7 cheng7. hoan lai5 hoan khi3 long2 khun3 be7 khi3, bo5 chit8 me5 e7 an-teng7. sim-cheng5 phu5-tim5 kho2-pi2 pho-long7 kun2-kun2 be7 theng5, ah! ai3-cheng5 ah! ai3-cheng5, liam5 kau3 hou7 li2 eng2-oan2 han5 be7 chheng."
        ],
        [
          "翻來翻去攏睏未去，無一暝會安定。心情浮沉可比波浪滾滾未停，啊！愛情啊！愛情，粘到予你永遠還未清。",
          "hoan lai5 hoan khi3 long2 khun3 be7 khi3, bo5 chit8 me5 e7 an-teng7. sim-cheng5 phu5-tim5 kho2-pi2 pho-long7 kun2-kun2 be7 theng5, ah! ai3-cheng5 ah! ai3-cheng5, liam5 kau3 hou7 li2 eng2-oan2 han5 be7 chheng."
        ]
      ],
      "篇名": "情債"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "憂悶的操煩心情，回首起咱早前，你有親身答應，永遠陪我每一分鐘。為何我離開才三年的光景，為何我轉來你消失無蹤影。無元氣坐佇戶碇，看稀微的房間，淒冷啊！真淒冷。",
          "iu-bun7 e5 chhau-hoan5 sim-cheng5, hoe5-siu2 khi2 lan2 cha2-cheng5, li2 u7 chhin-sin tah-eng3, eng2-oan2 poe5 goa2 mui2 chit8 hun-cheng. ui7-ho5 goa2 li7-khui chiah sann ni5 e5 kong-keng2, ui7-ho5 goa2 tng2--lai5 li2 siau-sit bo5 chiong-iann2. bo5 goan5-khi3 che7 ti7 hou7-teng7, khoann3 hi-bi5 e5 pang5-keng, chhi-leng2 ah! chin chhi-leng2."
        ],
        [
          "憂悶的操煩心情，回首起咱早前，你有親身答應，永遠陪我每一分鐘。為何我離開才三年的光景，為何我轉來你消失無蹤影。無元氣坐佇戶碇，看稀微的房間，淒冷啊！真淒冷。",
          "iu-bun7 e5 chhau-hoan5 sim-cheng5, hoe5-siu2 khi2 lan2 cha2-cheng5, li2 u7 chhin-sin tah-eng3, eng2-oan2 poe5 goa2 mui2 chit8 hun-cheng. ui7-ho5 goa2 li7-khui chiah sann ni5 e5 kong-keng2, ui7-ho5 goa2 tng2--lai5 li2 siau-sit bo5 chiong-iann2. bo5 goan5-khi3 che7 ti7 hou7-teng7, khoann3 hi-bi5 e5 pang5-keng, chhi-leng2 ah! chin chhi-leng2."
        ],
        [
          "為何我離開才三年的光景，為何我轉來你消失無蹤影。無元氣坐佇戶碇，看稀微的房間，淒冷啊！真淒冷。",
          "ui7-ho5 goa2 li7-khui chiah sann ni5 e5 kong-keng2, ui7-ho5 goa2 tng2--lai5 li2 siau-sit bo5 chiong-iann2. bo5 goan5-khi3 che7 ti7 hou7-teng7, khoann3 hi-bi5 e5 pang5-keng, chhi-leng2 ah! chin chhi-leng2."
        ]
      ],
      "篇名": "情影"
    }
  ]
}
