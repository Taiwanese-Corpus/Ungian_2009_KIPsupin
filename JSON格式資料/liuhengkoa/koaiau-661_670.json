{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "閃熾的流星伴阮飄浪，路中有無奈的苦衷，路途中有漂泊的笑容。賭強。吉他來陪阮走遍四方，他鄉有寒冷的風霜，他鄉有溫暖的太陽，環境無正常，不幸來受創傷，迫阮來離開溫暖的家鄉。",
          "siam2-sih e5 liu5-chhinn phoann7 goan2 phiau-long7, lou7-tiong u7 bo5-nai7 e5 khou2-thiong, lou7-tou5 tiong u7 phiau-pek8 e5 chhio3-iong5. tou2-kiong5. gih-tah lai5 poe5 goan2 chau2 pian3 su3-hong, thann-hiong u7 han5-leng2 e5 hong-song, thann-hiong u7 un-loan2 e5 thai3-iong5, khoan5-keng2 bo5 cheng3-siong5, put-heng7 lai5 siu7 chhong3-siong, pek goan2 lai5 li7-khui un-loan2 e5 ka-hiong."
        ],
        [
          "賭強是為理想，毋是欲做英雄，心愛的請體諒。何去何從何去何從，猶原閣流浪，流浪。",
          "tou2-kiong5 si7 ui7 li2-siong2, m7 si7 beh cho3 eng-hiong5, sim-ai3 e5 chhiann2 the2-liong7. ho5-khi3-ho5-chiong5 ho5-khi3-ho5-chiong5, iu5-goan5 koh liu5-long7, liu5-long7."
        ],
        [
          "閃熾的流星伴阮飄浪，路中有無奈的苦衷，路途中有漂泊的笑容。賭強。吉他來陪阮走遍四方，他鄉有寒冷的風霜，他鄉有溫暖的太陽，環境無正常，不幸來受創傷，迫阮來離開溫暖的家鄉。",
          "siam2-sih e5 liu5-chhinn phoann7 goan2 phiau-long7, lou7-tiong u7 bo5-nai7 e5 khou2-thiong, lou7-tou5 tiong u7 phiau-pek8 e5 chhio3-iong5. tou2-kiong5. gih-tah lai5 poe5 goan2 chau2 pian3 su3-hong, thann-hiong u7 han5-leng2 e5 hong-song, thann-hiong u7 un-loan2 e5 thai3-iong5, khoan5-keng2 bo5 cheng3-siong5, put-heng7 lai5 siu7 chhong3-siong, pek goan2 lai5 li7-khui un-loan2 e5 ka-hiong."
        ],
        [
          "賭強是為理想，毋是欲做英雄，心愛的請體諒。何去何從何去何從，猶原閣流浪，流浪。",
          "tou2-kiong5 si7 ui7 li2-siong2, m7 si7 beh cho3 eng-hiong5, sim-ai3 e5 chhiann2 the2-liong7. ho5-khi3-ho5-chiong5 ho5-khi3-ho5-chiong5, iu5-goan5 koh liu5-long7, liu5-long7."
        ]
      ],
      "篇名": "流浪"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "出世運命歹唸歌走西東，面笑心悲哀艱苦無人知。兄妹為將來一切著忍耐，埋怨佇心內。前途茫茫像大海，流浪的三兄妹，啥人會理解。",
          "chhut-si3 un7-mia7 phainn2 liam7 koa chau2 sai tong, bin7 chhio3 sim pi-ai kan-khou2 bo5 lang5 chai. hiann-moe7 ui7 chiong-lai5 it-chhe3 tioh8 jim2-nai7, bai5-oan3 ti7 sim-lai7. chian5-tou5 bong5-bong5 chhiunn7 toa7-hai2, liu5-long7 e5 sann hiann-moe7, siann2-lang5 e7 li2-kai2."
        ],
        [
          "想阮歹命囝唸歌予人聽，毋敢無拍拚風雨也著行。蹣山又過嶺小妹哭出聲，句句叫阿兄。予阮想著心痛疼，流浪的三兄妹，啥人通好成。",
          "siunn7 goan2 phainn2-mia7 kiann2 liam7 koa hou7 lang5 thiann, m7 kam2 bo5 phah-piann3 hong-hou7 ia7 tioh8 kiann5. poann5-soann iu7 koe3 nia2 sio2-be7 khau3 chhut-siann, ku3-ku3 kio3 a-hiann. hou7 gun2 siunn7 tioh8 sim thiann3-thang3, liu5-long7 e5 sann hiann-moe7, siann2-lang5 thang ho2 chiann5."
        ],
        [
          "每暗到更深唸歌來彈琴，霜風凍冷心元氣強欲盡。兄妹抱做陣艱苦也著忍，目屎膏膏輾。無依無倚人看輕，流浪的三兄妹，啥人會可憐。",
          "mui2 am3 kau3 kinn-chhim liam7 koa lai5 toann5-khim5, sng-hong tang3 leng2 sim goan5-khi3 kiong5 beh chin7. hiann-moe7 mouh choe3-tin7 kan-khou2 ia7 tioh8 jim2, bak8-sai2 ko-ko7-lin3. bo5-i-bo5-oa2 lang5 khoann3-khin, liu5-long7 e5 sann hiann-moe7, siann2-lang5 e7 kho2-lin5."
        ]
      ],
      "篇名": "流浪三兄妹"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "流浪是真正稀微，到底你是踮佇佗位，每日來流浪過日，也是欲尋你。自彼日誤會一時，你我才著來分開，做男兒毋甘伊，踮佇他鄉受苦味，到底你是踮佇佗位？我也欲尋你。",
          "liu5-long7 si7 chin-chiann3 hi-bi5, tau3-te2 li2 si7 tiam3 ti7 to2-ui7, mui2-jit8 lai5 liu5-long7 koe3-jit8, ia7 si7 beh chhoe7 li2. chu7 hit jit8 gou7-hoe7 chit8-si5, li2 goa2 chiah tioh8 lai5 hun-khui, choe3 lam5-ji5 m7 kam i, tiam3 ti7 thann-hiong siu7 khou2-bi7, tau3-te2 li2 si7 tiam3 ti7 to2-ui7? goa2 ia7 beh chhoe7 li2."
        ],
        [
          "異鄉的落雨水聲沃著阮癡情的男兒，孤單來流浪過日也是欲尋你。請你著愛原諒我，過去一切放予袂記。做男兒著愛有決心奮鬥的勇氣，到底你是踮佇佗位？我也欲尋你。",
          "i7-hiong e5 loh8-hou7 chui2-siann ak tioh8 goan2 chhi-cheng5 e5 lam5-ji5, kou-toann lai5 liu5-long7 koe3 jit8 ia7 si7 beh chhoe7 li2. chhiann2 li2 tioh8 ai3 goan5-liong7 goa2, koe3-khi3 it-chhe3 pang3 hou7 boe7 ki3. choe3 lam5-ji5 tioh8 ai3 u7 koat-sim hun3-tou3 e5 iong2-khi3, tau3-te2 li2 si7 tiam3 ti7 to2-ui7? goa2 ia7 beh chhoe7 li2."
        ],
        [
          "無情的霜風吹來，流浪生活已經過一年。到底現在枉費著阮一片的苦情，今夜天星月娘照著阮目屎流袂離。做男兒為前途，你我幸福愛拍拚，希望你會轉來阮的身軀邊。",
          "bo5-cheng5 e5 sng-hong chhoe--lai5, liu5-long7 seng-oah8 i2-keng ke3 chit8 ni5. tau3-te2 hian7-chai7 ong2-hui3 tioh8 gun2 chit8 phian3 e5 khou2-cheng5, kim-ia7 thinn-chhinn goeh8-niu5 chio3 tioh8 goan2 bak8-sai2 lau5 boe7 li7. choe3 lam5-ji5 ui7 chian5-tou5, li2 goa2 heng7-hok ai3 phah-piann3, hi-bong7 li2 e7 tng2 lai5 goan2 e5 sin-khu-pinn."
        ]
      ],
      "篇名": "流浪之歌"
    },
    {
      "作者": "蜚聲/洪弟七",
      "出版年": "1962",
      "文類": "流行歌",
      "書寫系統": "漢字",
      "段": [
        [
          "阮那會即歹命，無人通好成。每日跟著阮阿兄，蹣山又過嶺，山嶺的暗風吹聲，親像媽咪的叫聲，若想起媽咪形影，予阮心痛疼。",
          "goan2 na2 e7 chiah phainn2-mia7, bo5 lang5 thang ho2 chiann5. mui2-jit8 toe3 tioh8 goan2 a-hiann, poann5 soann iu7 ke3 nia2, soann-nia2 e5 am3-hong chhoe siann, chhin-chhiunn7 ma2-mi e5 kio3-siann, na7 siunn7-khi2 ma2-mi heng5-iann2, hou7 gun2 sim thiann3-thang3."
        ],
        [
          "阿兄阮真艱苦啦，阿兄阮欲尋媽咪啦，小妹妹愛忍耐，提出勇氣來，咱的運命天安排，何必流目屎。跟著阿兄走天涯，期待幸福的將來。有時陣親像風颱，也是著忍耐。",
          "a-hiann goan2 chin kan-khou2--lah, a-hiann goan2 beh chhoe7 ma2-mi-lah, sio2-me-me ai3 jim2-nai7, theh8-chhut iong2-khi3 lai5, lan2 e5 un7-mia7 thinn an-pai5, ho5-pit lau5 bak8-sai2. toe3 tioh8 a-hiann chau2 thian-gai5, ki5-thai7 heng7-hok e5 chiong-lai5. u7 si5-chun7 chhin-chhiunn7 hong-thai, ia7 si7 tioh8 jim2-nai7."
        ],
        [
          "阿玲你著愛乖乖，一切的艱苦著愛忍耐，跟阿兄來去來去尋媽咪。阿玲！毋通哮啦，你毋通哮啦。彈吉他唸歌詩，已經過五年，做著一个流浪兒，也是不得已。心愛的我的媽咪，怎樣放阮做你去，小妹妹毋通傷悲，阿兄佇身邊。",
          "a-leng5 li2 tioh8 ai3 koai-koai, it-chhe3 e5 kan-khou2 tioh8 ai3 jim2-nai7, toe3 a-hiann lai5-khi3 lai5-khi3 chhoe7 ma2-mi. a-leng5! m7 thang hau2--lah, li2 m7 thang hau2--lah. toann5 gih-tah liam7 koa-si, i2-keng ke3 gou7 ni5, choe3 tioh8 chit8 e5 liu5-long7-ji5, ia7 si7 put-tek-i2. sim-ai3 e5 goa2 e5 ma2-mi, chainn2-iunn7 pang3 gun2 cho3 li2 khi3, sio2-me-me m7 thang siong-pi, a-hiann ti7 sin-pinn."
        ]
      ],
      "篇名": "流浪天涯三兄妹"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "毋敢對你放袂記，每日對你相思。當時的山盟海誓，如今離去。到底你是在那裡，無論海角抑天邊，阮也欲來去尋你，流浪台中市啊！流浪台中市。希望得著你的消息，啊！流浪台中市，希望得著你消息。",
          "m7 kann2 tui3 li2 pang3 be7 ki3, mui2-jit8 tui3 li2 siunn-si. tong-si5 e5 san-beng5-hai2-se3, ju5-kim li5--khi3. tau3-te2 li2 si7 chai7 na2-li2, bo5-lun7 hai2-kak a2 thinn-pinn, goan2 ia7 beh lai5-khi3 chhoe7 li2, liu5-long7 Tai5-tiong-chhi7 ah! liu5-long7 Tai5-tiong-chhi7. hi-bong7 tit tioh8 li2 e5 siau-sit, ah! liu5-long7 Tai5-tiong-chhi7, hi-bong7 tit tioh8 li2 siau-sit."
        ],
        [
          "毋敢對你放袂記，每日對你相思。當時的山盟海誓，如今離去。到底你是在那裡，無論海角抑天邊，阮也欲來去尋你，流浪台中市啊！流浪台中市。希望得著你的消息，啊！流浪台中市，希望得著你消息。",
          "m7 kann2 tui3 li2 pang3 be7 ki3, mui2-jit8 tui3 li2 siunn-si. tong-si5 e5 san-beng5-hai2-se3, ju5-kim li5--khi3. tau3-te2 li2 si7 chai7 na2-li2, bo5-lun7 hai2-kak a2 thinn-pinn, goan2 ia7 beh lai5-khi3 chhoe7 li2, liu5-long7 Tai5-tiong-chhi7 ah! liu5-long7 Tai5-tiong-chhi7. hi-bong7 tit tioh8 li2 e5 siau-sit, ah! liu5-long7 Tai5-tiong-chhi7, hi-bong7 tit tioh8 li2 siau-sit."
        ],
        [
          "毋敢對你放袂記，每日對你相思。當時的山盟海誓，如今離去。到底你是在那裡，無論海角抑天邊，阮也欲來去尋你，流浪台中市啊！流浪台中市。希望得著你的消息，啊！流浪台中市，希望得著你消息。",
          "m7 kann2 tui3 li2 pang3 be7 ki3, mui2-jit8 tui3 li2 siunn-si. tong-si5 e5 san-beng5-hai2-se3, ju5-kim li5--khi3. tau3-te2 li2 si7 chai7 na2-li2, bo5-lun7 hai2-kak a2 thinn-pinn, goan2 ia7 beh lai5-khi3 chhoe7 li2, liu5-long7 Tai5-tiong-chhi7 ah! liu5-long7 Tai5-tiong-chhi7. hi-bong7 tit tioh8 li2 e5 siau-sit, ah! liu5-long7 Tai5-tiong-chhi7, hi-bong7 tit tioh8 li2 siau-sit."
        ]
      ],
      "篇名": "流浪台中市"
    },
    {
      "作者": "陳明章",
      "出版年": "0",
      "文類": "流行歌",
      "書寫系統": "漢字",
      "段": [
        [
          "有緣，無緣，逐家來做伙，燒酒啉  一杯，予凋啦，予凋啦。扞著風琴，提著吉他，雙人牽做伙，為著生活流浪到淡水，想起故鄉心愛的人，感情用即厚，才知影癡情是第一戇的人。",
          "u7 ian5, bo5 ian5, tak8-ke lai5 cho3-hoe2, sio-chiu2 lim chit8 poe, hou7 ta-lah, hou7 ta-lah. koann7 tioh8 hong-khim5, theh8 tioh8 gih-tah, siang-lang5 khan cho3-hoe2, ui7 tioh8 seng-oah8 liu5-long7 kau3 Tam7-chui2, siunn7-khi2 kou3-hiong sim-ai3 e5 lang5, kam2-cheng5 eng7 chiah kau7, chiah chai-iann2 chhi-cheng5 si7 te7-it gong7 e5 lang5."
        ],
        [
          "燒酒落喉，心情輕鬆，鬱悴放棄捨。往事將伊當做一場夢，想起故鄉心愛的人，將伊放袂記，流浪到他鄉，重新過日子。",
          "sio-chiu2 loh8-au5, sim-cheng5 khin-sang, ut-chut pang3-hinn3-sak. ong2-su7 chiong i tong3-choe3 chit8 tiunn5 bang7, siunn7-khi2 kou3-hiong sim-ai3 e5 lang5, chiong i pang3 be7 ki3, liu5-long7 kau3 thann-hiong, tiong5-sin koe3 jit8-chi2."
        ],
        [
          "阮毋是喜愛虛華，阮只是環境來拖磨，人客若叫阮，風雨嘛著行，為伊唱出留戀的情歌。",
          "goan2 m7 si7 hi2-ai3 hi-hoa, goan2 chi2-si7 khoan5-keng2 lai5 thoa-boa5, lang5-kheh na7 kio3 goan2, hong-hou7 ma7 tioh8 kiann5, ui7 i chhiunn3 chhut liu5-loan5 e5 cheng5-koa."
        ],
        [
          "人生浮沉，起起落落，毋免來煩惱。有時月圓，有時也未平。趁著今暗歡歡喜喜，鬥陣來做伙，你來跳舞，我來唸歌詩。",
          "jin5-seng phu5-tim5, khi2-khi2-loh8-loh8, m7 bian2 lai5 hoan5-lo2. u7-si5 goeh8-inn5, u7-si5 ia7 boe7 pinn5. than3 tioh8 kim-am3 hoann-hoann-hi2-hi2, tau3-tin7 lai5 cho3-hoe2, li2 lai5 thiau3-bu2, goa2 lai5 liam7 koa-si."
        ],
        [
          "有緣，無緣，逐家來做伙，燒酒啉  一杯，予凋啦，予凋啦。",
          "u7 ian5, bo5 ian5, tak8-ke lai5 cho3-hoe2, sio-chiu2 lim chit8 poe, hou7 ta-lah, hou7 ta-lah."
        ]
      ],
      "篇名": "流浪到淡水"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "初次來到都市，出外來靠人照顧。對面有介紹所喔，內面有小姐底招呼，也毋捌伊也毋捌伊，感覺真歹勢。拜託咧小姐，你來共我尋頭路，無論是做工抑是清便所，但是無錢通登記，就嬌滴滴做你去。",
          "chhou-chhu3 lai5 kau3 tou-chhi7, chhut-goa7 lai5 kho3 lang5 chiau3-kou3. tui3-bin7 u7 kai3-siau7-sou2 ouh, lai7-bin7 u7 sio2-chia2 teh chio-hou, ia7 m7 bat i ia7 m7 bat i, kam2-kak chin phainn2-si3. pai3-thok--leh sio2-chia2, li2 lai5 ka7 goa2 chhoe7 thau5-lou7, bo5-lun7 si7 choe3 kang iah8 si7 chheng pian7-sou2, tan7-si7 bo5 chinn5 thang teng-ki3, chiu7 kiau-tih-tih choe3 li2 khi3."
        ],
        [
          "流浪來到台北，出外來路頭生疏。為著家庭困苦伊，啊！所以出來尋頭路。也毋捌人也毋捌人，但是欲怎樣。拜託咧小姐，你來共我尋頭路，無論是拖車抑是做苦勞，但是結婚咱莫講，就嬌滴滴做你去。",
          "liu5-long7 lai5 kau3 Tai5-pak, chhut-goa7 lai5 lou7-thau5 chhinn-sou. ui7 tioh8 ka-teng5 khun3-khou2 i, ah! sou2-i2 chhut lai5 chhoe7 thau5-lou7. ia7 m7 bat lang5 ia7 m7 bat lang5, tan7-si7 beh chainn2-iunn7. pai3-thok--leh sio2-chia2, li2 lai5 ka7 goa2 chhoe7 thau5-lou7, bo5-lun7 si7 thoa-chhia iah8 si7 choe3 khou2-lo5, tan7-si7 kiat-hun lan2 mai3 kong2, chiu7 kiau-tih-tih choe3 li2 khi3."
        ],
        [
          "出外來過一年，懷念故鄉心綿綿。心想欲回鄉里咿，啊！恐驚老闆會受氣。阮毋敢講阮毋敢講，今是欲啥步。拜託咧小姐，你來共恁爸爸講，無論是啥物一定答應你，但是結婚咱莫講，就嬌滴滴做你去。",
          "chhut-goa7 lai5 koe3 chit8 ni5, hoai5-liam7 kou3-hiong sim mi5-mi5. sim siunn7 beh hoe5 hiong-li2 ih, ah! khiong2-kiann lau2-pan2 e7 siu7-khi3. goan2 m7 kann2 kong2 goan2 m7 kann2 kong2, tann si7 beh siann2-pou7. pai3-thok--leh sio2-chia2, li2 lai5 ka7 lin2 pa-pa kong2, bo5-lun7 si7 siann2-mih8 it-teng7 tah-eng3 li2, tan7-si7 kiat-hun lan2 mai3 kong2, chiu7 kiau-tih-tih choe3 li2 khi3."
        ]
      ],
      "篇名": "流浪尋頭路"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "手提著吉他，今日東明日西，若親像水流到佗位無人知。黃昏日頭落替阮來安排，阮又是來失落佇烏暗裡，無希望有啥人來對阮心關懷。",
          "chhiu2 theh8 tioh8 gih-tah, kim-jit8 tang beng5-jit8 sai, na7 chhin-chhiunn7 chui2 liu5 kau3 to2-ui7 bo5 lang5 chai. hong5-hun jit8-thau5 loh8 thoe3 goan2 lai5 an-pai5, goan2 iu7 si7 lai5 sit-loh8 ti7 ou-am3--nih8, bo5 hi-bong7 u7 siann2-lang5 lai5 tui3 gun2 sim koan-hoai5."
        ],
        [
          "來彈著吉他，走海角跑天邊。若親像波浪溢過來溢過去，港都海水味就是阮伴侶。你對阮有情義，情話講袂離，真願意永遠來伴著你唱情詩。",
          "lai5 toann7 tioh8 gih-tah, chau2 hai2-kak phau2 thinn-pinn. na7 chhin-chhiunn7 pho-long7 ek koe3 lai5 ek koe3 khi3, kang2-tou hai2-chui2-bi7 chiu7-si7 goan2 phoann7-li7. li2 tui3 gun2 u7 cheng5-gi7, cheng5-oe7 kong2 boe7 li7, chin goan7-i3 eng2-oan2 lai5 phoann7 tioh8 li2 chhiunn3 cheng5-si."
        ],
        [
          "來彈著吉他，走海角跑天邊。若親像波浪溢過來溢過去，港都海水味就是阮伴侶。你對阮有情義，情話講袂離，真願意永遠來伴著你唱情詩。",
          "lai5 toann7 tioh8 gih-tah, chau2 hai2-kak phau2 thinn-pinn. na7 chhin-chhiunn7 pho-long7 ek koe3 lai5 ek koe3 khi3, kang2-tou hai2-chui2-bi7 chiu7-si7 goan2 phoann7-li7. li2 tui3 gun2 u7 cheng5-gi7, cheng5-oe7 kong2 boe7 li7, chin goan7-i3 eng2-oan2 lai5 phoann7 tioh8 li2 chhiunn3 cheng5-si."
        ]
      ],
      "篇名": "流浪的吉他"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "隨風吹來吹去，流浪來生活。阮就是吉普賽吉普賽的姑娘，今夜只偆一暝就欲離開的都市。姑望火爐的火燒起來燒起來，啊！將滿腹熱情的情火燒起來。",
          "sui5 hong chhoe lai5 chhoe khi3, liu5-long7 lai5 seng-oah8. goan2 chiu7-si7 ji3-phuh-sai3 ji3-phuh-sai3 e5 kou-niu5, kim-ia7 chi2 chhun chit8 me5 chiu7 beh li7-khui e5 tou-chhi7. kou bang7 he2-lou5 e5 hoe2 sio--khi2-lai5 sio--khi2-lai5, ah! chiong moa2-pak jiat8-cheng5 e5 cheng5-hoe2 sio--khi2-lai5."
        ],
        [
          "有時阮當青春紅艷的年紀，阮就是吉普賽吉普賽的姑娘。有情郎君來呀，雖然玫瑰花有刺，蝴蝶蜜蜂群會，伊會來呀伊會來，啊！佇多情月光暝，輕輕伊會來。",
          "u7-si5 goan2 tng chheng-chhun ang5-iam7 e5 ni5-ki2, goan2 chiu7-si7 ji3-phuh-sai3 ji3-phuh-sai3 e5 kou-niu5. u7 cheng5 long5-kun lai5--ia, sui-jian5 mui5-kui3-hoe u7 chhi3, ou5-tiap8 bit8-phang kun5 hoe7, i e7 lai5--ia i e7 lai5, ah! ti7 to-cheng5 goeh8-kng-me5, khin-khin i e7 lai5."
        ],
        [
          "出世佇旅途上，無處做故鄉，阮就是吉普賽吉普賽的姑娘。孤單無伴憂愁，心內痛苦的暗暝。想起你一人叫你的名叫你的名，啊！無星無月暗暝叫著你的名。",
          "chhut-si3 ti7 lu2-tou5-siong7, bo5 chhu3 choe3 kou3-hiong, goan2 chiu7-si7 ji3-phuh-sai3 ji3-phuh-sai3 e5 kou-niu5. kou-toann bo5 phoann7 iu-chhiu5, sim-lai7 thong3-khou2 e5 am3-mi5. siunn7-khi2 li2 chit8 lang5 kio3 li2 e5 mia5 kio3 li2 e5 mia5, ah! bo5 chhinn bo5 goeh8 am3-me5 kio3 tioh8 li2 e5 mia5."
        ]
      ],
      "篇名": "流浪的吉普賽姑娘"
    },
    {
      "作者": "黃敏/文鶯",
      "出版年": "1961",
      "文類": "流行歌",
      "書寫系統": "漢字",
      "段": [
        [
          "日頭漸漸欲斜西，馬車跑山邊，載阮憂悶的心情，離開夜都市。阮是一个歹命囝，無依無倚小女兒，雖然無厝通好蹛，也是一日過一日。坐著流浪的馬車，啊！欲對佗位去。",
          "jit8-thau5 chiam7-chiam7 beh chhia5-sai, be2-chhia phau2 soann-pinn, chai3 goan2 iu-bun7 e5 sim-cheng5, li7-khui ia7 tou-chhi7. goan2 si7 chit8 e5 phainn2-mia7-kiann2, bo5-i-bo5-oa2 sio2 li2-ji5, sui-jian5 bo5 chhu3 thang ho2 toa3, ia7 si7 chit8 jit8 koe3 chit8 jit8. che7 tioh8 liu5-long7 e5 be2-chhia, ah! beh tui3 to2-ui7 khi3."
        ],
        [
          "異鄉冷淡的暗暝，鈴聲響四邊，回頭看見夜都市，燈火冷微微。已經過了的代誌，毋願閣再來想起，快樂自由的日子，毋知等待到何時。坐著流浪的馬車，啊！欲對佗位去。",
          "i7-hiong leng2-tam7 e5 am3-mi5, leng5-siann hiang2 si3-pinn, hoe5-thau5 khoann3-kinn3 ia7 tou-chhi7, teng-hoe2 leng2-bi5-bi5. i2-keng ke3 liau2 e5 tai7-chi3, m7 goan7 koh chai3 lai5 siunn7-khi2, khoai3-lok8 chu7-iu5 e5 jit8-chi2, m7 chai tan2-thai7 kau3 ho5-si5. che7 tioh8 liu5-long7 e5 be2-chhia, ah! beh tui3 to2-ui7 khi3."
        ],
        [
          "遙遠路途幾千里，馬車跑海邊，抱著悲慘的心情，飄浪小女兒。雖然勞苦日連暝，應該提出著勇氣，無論怎樣來拖磨，總是也會出頭天。坐著流浪的馬車，啊！欲對佗位去。",
          "iau5-oan2 lou7-tou5 kui2 chheng li2, be2-chhia phau2 hai2-pinn, phau7 tioh8 pi-chham2 e5 sim-cheng5, phiau-long7 sio2 lu2-ji5. sui-jian5 lo5-khou2 jit8 lian5 mi5, eng-kai theh8 chhut tioh8 iong2-khi3, bo5-lun7 chainn2-iunn7 lai5 thoa-boa5, chong2-si7 ia7 e7 chhut-thau5-thinn. che7 tioh8 liu5-long7 e5 be2-chhia, ah! beh tui3 to2-ui7 khi3."
        ]
      ],
      "篇名": "流浪的馬車"
    }
  ]
}
