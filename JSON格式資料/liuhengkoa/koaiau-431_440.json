{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "因為你冷淡傲慢的口氣，酸溜溜的言語，輕視的眼神對阮來暗示，等阮來離開你。猶原是漂泊瀟灑來放棄，甜沸沸的過去，既然你開喙，只要你歡喜，有啥物不可以？莫講你不得已，莫講你為啥物，我是憑啥物聽你講道理，又閣憑啥物了解你？我是我你是你，好歹是我的代誌。",
          "in-ui7 li2 leng2-tam7 ngou7-ban7 e5 khau2-khi3, sng-liu3-liu3 e5 gian5-gu2, khin-si7 e5 gan2-sin5 tui3 gun2 lai5 am3-si7, tan2 goan2 lai5 li7-khui li2. iu5-goan5 si7 phiau-phiat siau-sa2 lai5 hong3-khi3, tinn-hut-hut e5 koe3-khi3, ki3-jian5 li2 khui-chhui3, chi2-iau3 li2 hoann-hi2, u7 siann2-mih8 put-kho2-i2? mai3 kong2 li2 put-tek-i2, mai3 kong2 li2 ui7-siann2-mih8, goa2 si7 pin5 siann2-mih8 thiann li2 kong2 to7-li2, iu7-koh pin5 siann2-mih8 liau2-kai2 li2? goa2 si7 goa2 li2 si7 li2, ho2-phainn2 si7 goa2 e5 tai7-chi3."
        ],
        [
          "因為你冷淡傲慢的口氣，酸溜溜的言語，輕視的眼神對阮來暗示，等阮來離開你。猶原是漂泊瀟灑來放棄，甜沸沸的過去，既然你開喙，只要你歡喜，有啥物不可以？莫講你不得已，莫講你為啥物，我是憑啥物聽你講道理，又閣憑啥物了解你？我是我你是你，好歹是我的代誌。",
          "in-ui7 li2 leng2-tam7 ngou7-ban7 e5 khau2-khi3, sng-liu3-liu3 e5 gian5-gu2, khin-si7 e5 gan2-sin5 tui3 gun2 lai5 am3-si7, tan2 goan2 lai5 li7-khui li2. iu5-goan5 si7 phiau-phiat siau-sa2 lai5 hong3-khi3, tinn-hut-hut e5 koe3-khi3, ki3-jian5 li2 khui-chhui3, chi2-iau3 li2 hoann-hi2, u7 siann2-mih8 put-kho2-i2? mai3 kong2 li2 put-tek-i2, mai3 kong2 li2 ui7-siann2-mih8, goa2 si7 pin5 siann2-mih8 thiann li2 kong2 to7-li2, iu7-koh pin5 siann2-mih8 liau2-kai2 li2? goa2 si7 goa2 li2 si7 li2, ho2-phainn2 si7 goa2 e5 tai7-chi3."
        ]
      ],
      "篇名": "我是我你是你"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "哈！堂堂五尺以上，我是男子漢，若欲予人尊重你，著愛熱誠對人，做人著愛廣交，朋友兄弟相疼痛，互相鼓勵互相幫忙，男子漢有啥物通好計較，有啥物通好怨嘆。",
          "ha! tong5-tong5 gou7 chhioh i2-siong7, goa2 si7 lam5-chu2-han3, na7 beh hou7 lang5 chun-tiong7 li2, tioh8 ai3 jiat8-seng5 tui3 lang5, cho3-lang5 tioh8 ai3 kong2 kau, peng5-iu2 hiann-ti7 sio thiann3-thang3, hou7-siong kou2-le7 hou7-siong pang-bang5, lam5-chu2-han3 u7 siann2-mih8 thang ho2 ke3-kau3, u7 siann2-mih8 thang ho2 oan3-than3."
        ],
        [
          "哈！生成漂撇風度，我是男子漢，若欲予人看有到重，著愛真心對人，做人光明正大，事事項項知輕重，互相愛護互相稱讚，男子漢前途是無限希望，前途是光明燦爛。",
          "ha! senn-seng5 phiau-phiat hong-tou7, goa2 si7 lam5-chu2-han3, na7 beh hou7 lang5 khoann3 u7 kau3 tang7, tioh8 ai3 chin-sim tui3 lang5, cho3-lang5 kong-beng5 cheng3-tai7, su7-su7-hang7-hang7 chai khin-tang7, hou7-siong ai3-hou7 hou7-siong chheng-chan3, lam5-chu2-han3 chian5-tou5 si7 bu5-han7 hi-bong7, chian5-tou5 si7 kong-beng5 chhan3-lan7."
        ],
        [
          "哈！堂堂五尺以上，我是男子漢，若欲予人尊重你，著愛熱誠對人，做人著愛廣交，朋友兄弟相疼痛，互相鼓勵互相幫忙，男子漢有啥物通好計較，有啥物通好怨嘆。",
          "ha! tong5-tong5 gou7 chhioh i2-siong7, goa2 si7 lam5-chu2-han3, na7 beh hou7 lang5 chun-tiong7 li2, tioh8 ai3 jiat8-seng5 tui3 lang5, cho3-lang5 tioh8 ai3 kong2 kau, peng5-iu2 hiann-ti7 sio thiann3-thang3, hou7-siong kou2-le7 hou7-siong pang-bang5, lam5-chu2-han3 u7 siann2-mih8 thang ho2 ke3-kau3, u7 siann2-mih8 thang ho2 oan3-than3."
        ]
      ],
      "篇名": "我是男子漢"
    },
    {
      "作者": "阿弟仔",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我是阿弟仔，我共吉他提了烏白亂亂彈，我只是想欲唱幾條歌，厝邊隔壁罵我吵死人。",
          "goa2 si7 a-tih-a2, goa2 ka7 gih-tah theh8 liau2 ou-peh8 loan7-loan7 tan5, goa2 chi2-si7 siunn7 beh chhiunn3 kui2 tiau5 koa, chhu3-pinn keh-piah ma7 goa2 chha2 si2 lang5."
        ],
        [
          "我是阿弟仔，一杯酒閣共伊倒予滿，我只是想欲尋人啉予乾，無想著逐家已經攏醉茫茫，一杯酒配一條歌，歡喜有恁來做伴。",
          "goa2 si7 a-tih-a2, chit8 poe chiu2 koh ka7 i to2 hou7 moa2, goa2 chi2-si7 siunn7 beh chhoe7 lang5 lim hou7 ta, bo5 siunn7 tioh8 tak8-ke i2-keng long2 chui3-bang5-bang5, chit8 poe chiu2 phoe3 chit8 tiau5 koa, hoann-hi2 u7 lin2 lai5 cho3-phoann7."
        ],
        [
          "這條歌是我的心聲，我的朋友啊！好嘉哉有恁鬥陣行，啊若無，毋知欲按怎，恁是我永遠的思念，這條歌請恁來聽。",
          "chit tiau5 koa si7 goa2 e5 sim-siann, goa2 e5 peng5-iu2 ah! ho2 ka-chai3 u7 lin2 tau3-tin7 kiann5, a2 na7 bo5, m7 chai beh an2-choann2, lin2 si7 goa2 eng2-oan2 e5 su-liam7, chit tiau5 koa chhiann2 lin2 lai5 thiann."
        ]
      ],
      "篇名": "我是阿弟仔"
    },
    {
      "作者": "邱芳德",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我是為你好，你敢攏看無，離開你毋是放捨你，錯誤的愛應該告一段落，毋甘啦毋甘，煩惱啊煩惱。",
          "goa2 si7 ui7 li2 ho2, li2 kam2 long2 khoann3 bo5, li7-khui li2 m7 si7 pang3-sak li2, chho3-gou7 e5 ai3 eng-kai ko3 chit8 toann7-loh8, m7 kam lah m7 kam, hoan5-lo2 ah hoan5-lo2."
        ],
        [
          "雖然你對我情份好，耽誤你青春是罪過，我的愛情有前科，你的幸福無擔保，毋通怨嘆你我無結果，總講是咱緣份薄，痛苦的決定我來做，離開你我是為你好，為你好。",
          "sui-jian5 li2 tui3 goa2 cheng5-hun7 ho2, tam-gou7 li2 chheng-chhun si7 choe7-ko3, goa2 e5 ai3-cheng5 u7 chian5-kho, li2 e5 heng7-hok bo5 tam-po2, m7 thang oan3-than3 li2 goa2 bo5 kiat-ko2, chong2-kong2 si7 lan2 ian5-hun7 poh8, thong3-khou2 e5 koat-teng7 goa2 lai5 cho3, li7-khui li2 goa2 si7 ui7 li2 ho2, ui7 li2 ho2."
        ]
      ],
      "篇名": "我是為你好"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "是我一時糊塗的心，將你的燒酒話當做是真，對你的感情雖然無改變，但是我需要時間證明。想無你哪會看得開，將咱一切放予過去，是我貪戀杯中物，啉赫濟攏是為你。",
          "si7 goa2 chit8-si5 hou5-tou5 e5 sim, chiong li2 e5 sio-chiu2-oe7 tong3-cho3 si7 chin, tui3 li2 e5 kam2-cheng5 sui-jian5 bo5 kai2-pian3, tan7-si7 goa2 su-iau3 si5-kan cheng3-beng5. siunn7 bo5 li2 na2 e7 khoann3-tit khui, chiong lan2 it-chhe3 pang3 hou7 koe3-khi3, si7 goa2 tham-loan5 poe tiong mih8, lim hiah che7 long2 si7 ui7 li2."
        ],
        [
          "啊！阮的感情世界毋敢望有美麗將來，啊！請相信我一擺，我的誠意你會知。無需要對我山盟海誓，只要真心做伙，既然有情莫想赫濟。",
          "ah! goan2 e5 kam2-cheng5 se3-kai3 m7 kann2 bang7 u7 bi2-le7 chiong-lai5, ah! chhiann2 siong-sin3 goa2 chit8 pai2, goa2 e5 seng5-i3 li2 e7 chai. bo5 su-iau3 tui3 goa2 san-beng5 hai2-se3, chi2-iau3 chin-sim cho3-hoe2, ki3-jian5 u7 cheng5 mai3 siunn7 hiah che7."
        ],
        [
          "我若將心交予你，感情受傷啥人賠，希望你毋通對我誤解，予我機會重來，我是真心你著了解。你我重新來熟似，閣一杯醉予徹底。",
          "goa2 na7 chiong-sim kau hou7 li2, kam2-cheng5 siu7-siong siann2-lang5 poe5, hi-bong7 li2 m7 thang tui3 goa2 gou7-kai2, hou7 goa2 ki-hoe7 teng5-lai5, goa2 si7 chin-sim li2 tioh8 liau2-kai2. li2 goa2 tiong5-sin lai5 sek8-sai7, koh chit8 poe chui3 hou7 thiat-te2."
        ]
      ],
      "篇名": "我若酒醉攏是你"
    },
    {
      "作者": "吳嘉祥",
      "出版年": "0",
      "文類": "流行歌",
      "書寫系統": "漢字",
      "段": [
        [
          "閒閒散步啊罔七桃，心情歹歹啊唱茼萵，嘺啊我底嘺喔，趖啊你底趖，誰叫你是頭家，我底做辛勞，想欲好命著緊拍拚，但是無保證你拚就一定贏。想啊我罔想喔，有夢想才偉大，總有一工總有一工，好康的會到我。",
          "eng5-eng5 san3-pou7-a2 bong2 thit-tho5, sim-cheng5 bai2-bai2-a2 chhiunn3 tang5-o, chhiau5-a2 goa2 teh chhiau5--ou, so5-a3 li2 teh so, siang2 kio3 li2 si7 thau5-ke, goa2 teh choe3 sin-lo5, siunn7 beh ho2-mia7 tioh8 kin2 phah-piann3, tan7-si7 bo5 po2-cheng3 li2 piann3 chiu7 it-teng7 iann5. siunn7-a2 goa2 bong2 siunn7--ou, u7 bang7-siong2 chiah ui2-tai7, chong2 u7 chit8 kang chong2 u7 chit8 kang, ho2-khang--e5 e7 kau3 goa2."
        ],
        [
          "我若變好額，我若變好額，食飽閒閒無聊我就換新車。我若變好額，我若變好額，歡喜來瞎拚毋免看標價。我若變好額，我若變好額，電視若傷歹看，咱就換人搬。我若變好額，我若變好額，一人閣送你一枝大哥大。拜託，莫閣搶啦！",
          "goa2 na7 pian3 ho2-giah8, goa2 na7 pian3 ho2-giah8, chiah8-pa2 eng5-eng5 bo5-liau5 goa2 chiu7 oann7 sin-chhia. goa2 na7 pian3 ho2-giah8, goa2 na7 pian3 ho2-giah8, hoann-hi2 lai5 siah-pheng m7 bian2 khoann3 phiau-ke3. goa2 na7 pian3 ho2-giah8, goa2 na7 pian3 ho2-giah8, tian7-si7 na7 siunn phainn2-khoann3, lan2 chiu7 oann7 lang5 poann. goa2 na7 pian3 ho2-giah8, goa2 na7 pian3 ho2-giah8, chit8 lang5 koh sang3 li2 chit8 ki toa7-ko-toa7. pai3-thok, mai3 koh chhiunn2--lah!"
        ]
      ],
      "篇名": "我若變好額"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "聽見陣陣水流聲，親像底怨嘆阮運命，啊！七桃人總是歹名聲，阮的心情啥人知影，阮嘛是有志氣，阮嘛是想欲做好囝，人生的路途阮嘛是知影愛拍拚，希望你了解了解阮的心內，予阮勇氣，予阮信心。",
          "thiann-kinn3 chun7-chun7 chui2-liu5-siann, chhin-chhiunn7 teh oan3-than3 goan2 un7-mia7, ah! thit-tho5-lang5 chong2-si7 phainn2 mia5-siann, goan2 e5 sim-cheng5 siann2-lang5 chai-iann2, goan2 ma7 si7 u7 chi3-khi3, goan2 ma7 si7 siunn7 beh choe3 ho2-kiann2, jin5-seng e5 lou7-tou5 goan2 ma7 si7 chai-iann2 ai3 phah-piann3, hi-bong7 li2 liau2-kai2 liau2-kai2 goan2 e5 sim-lai7, hou7 gun2 iong2-khi3, hou7 gun2 sin3-sim."
        ],
        [
          "聽見陣陣水流聲，親像底怨嘆阮運命，啊！逸陶人總是歹名聲，阮的心情啥人知影，阮嘛是有志氣，阮嘛是想欲做好囝，茫茫的烏暗路，心內嘛知影毋通行，細漢無人疼，大漢才來做歹囝，阮的心情啥人知影。",
          "thiann-kinn3 chun7-chun7 chui2-liu5-siann, chhin-chhiunn7 teh oan3-than3 goan2 un7-mia7, ah! thit-tho5-lang5 chong2-si7 phainn2 mia5-siann, goan2 e5 sim-cheng5 siann2-lang5 chai-iann2, goan2 ma7 si7 u7 chi3-khi3, goan2 ma7 si7 siunn7 beh choe3 ho2-kiann2, bang5-bang5 e5 ou-am3-lou7, sim-lai7 ma7 chai-iann2 m7 thang kiann5, se3-han3 bo5 lang5 thiann3, toa7-han3 chiah lai5 choe3 phainn2-kiann2, goan2 e5 sim-cheng5 siann2-lang5 chai-iann2."
        ]
      ],
      "篇名": "我欲做好囝"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "可愛的可愛彼个人你到底為啥做你去，手提著你的相片，輕輕叫出你名字，心愛的你有無聽見，我是真心底愛你真心底愛你。",
          "kho2-ai3--e5 kho2-ai3 hit e5 lang5 li2 tau3-te2 ui7 siann2 cho3 li2 khi3, chhiu2 theh8 tioh8 li2 e5 siong3-phinn3, khin-khin kio3 chhut li2 mia5-ji7, sim-ai3--e5 li2 u7 bo5 thiann-kinn3, goa2 si7 chin-sim teh ai3 li2 chin-sim teh ai3 li2."
        ],
        [
          "可愛的可愛彼个人你到底為啥做你去，手提著你的相片，輕輕叫出你名字，心愛的你有無聽見，我是真心底愛你真心底愛你。",
          "kho2-ai3--e5 kho2-ai3 hit e5 lang5 li2 tau3-te2 ui7 siann2 cho3 li2 khi3, chhiu2 theh8 tioh8 li2 e5 siong3-phinn3, khin-khin kio3 chhut li2 mia5-ji7, sim-ai3--e5 li2 u7 bo5 thiann-kinn3, goa2 si7 chin-sim teh ai3 li2 chin-sim teh ai3 li2."
        ],
        [
          "可愛的可愛彼个人你到底為啥做你去，手提著你的相片，輕輕叫出你名字，心愛的你有無聽見，我是真心底愛你真心底愛你。",
          "kho2-ai3--e5 kho2-ai3 hit e5 lang5 li2 tau3-te2 ui7 siann2 cho3 li2 khi3, chhiu2 theh8 tioh8 li2 e5 siong3-phinn3, khin-khin kio3 chhut li2 mia5-ji7, sim-ai3--e5 li2 u7 bo5 thiann-kinn3, goa2 si7 chin-sim teh ai3 li2 chin-sim teh ai3 li2."
        ]
      ],
      "篇名": "我深愛著你"
    },
    {
      "作者": "蔡芳德",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我無醉今暝我猶未醉，是你底茫，才會將阮當做別人，講啥物永遠無後悔，講啥物只愛阮一个，這款的花言巧語，毋免對我來解說，你永遠袂當挽回。",
          "goa2 bo5 chui3 kim-mi5 goa2 iau2-boe7 chui3, si7 li2 teh bang5, chiah e7 chiong goan2 tong3-cho3 pat8-lang5, kong2 siann2-mih8 eng2-oan2 bo5 hio7-hoe2, kong2 siann2-mih8 chi2 ai3 goan2 chit8 e5, chit khoan2 e5 hoa-gian5-kha2-gu2, m7 bian2 tui3 goa2 lai5 kai2-soeh, li2 eng2-oan2 boe7 tang3 ban2-hoe5."
        ],
        [
          "我無醉今暝我猶未醉，是你底茫，才會將阮當做別人，講啥物永遠無後悔，講啥物只愛阮一个，這款的花言巧語，毋免對我來解說，你永遠袂當挽回。",
          "goa2 bo5 chui3 kim-mi5 goa2 iau2-boe7 chui3, si7 li2 teh bang5, chiah e7 chiong goan2 tong3-cho3 pat8-lang5, kong2 siann2-mih8 eng2-oan2 bo5 hio7-hoe2, kong2 siann2-mih8 chi2 ai3 goan2 chit8 e5, chit khoan2 e5 hoa-gian5-kha2-gu2, m7 bian2 tui3 goa2 lai5 kai2-soeh, li2 eng2-oan2 boe7 tang3 ban2-hoe5."
        ],
        [
          "講啥物永遠無後悔，講啥物只愛阮一个，這款的花言巧語，毋免對我來解說，你永遠袂當挽回。",
          "kong2 siann2-mih8 eng2-oan2 bo5 hio7-hoe2, kong2 siann2-mih8 chi2 ai3 goan2 chit8 e5, chit khoan2 e5 hoa-gian5-kha2-gu2, m7 bian2 tui3 goa2 lai5 kai2-soeh, li2 eng2-oan2 boe7 tang3 ban2-hoe5."
        ]
      ],
      "篇名": "我無醉是你痝"
    },
    {
      "作者": "阿弟仔",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我底哭爸，我罵垃圾話，我無水準，閣兼會翻癲。拄著我，就算你衰，你可以笑我無讀冊。恁穿西裝打領帶，我咬牙籤挖鼻屎，恁有禮貌閣兼大範，我烏白亂吐痰。我們啥攏講名牌，我的攏是路邊攤，我凊凊綵綵，我逍遙較自在。",
          "goa2 teh khau3-pe7, goa2 ma7 lah-sap-oe7, goa2 bo5 chui2-chun2, koh kiam e7 hoan-tian. tu2 tioh8 goa2, chiu7 sng3 li2 soe, li2 kho2-i2 chhio3 goa2 bo5 thak8-chheh. lin2 chheng7 se-chong phah ne-khu2-tai3, goa2 ka7 khi2-thok ou2 phinn7-sai2, lin2 u7 le2-mau7 koh kiam toa7-pan7, goa2 ou-peh8 loan7 phui3-tham5.goan2 siann2 long2 kong2 mia5-pai5, goa2 e5 long2 si7 lou7-pinn-tann3, goa2 chhin3-chhin3 chhai2-chhai2, goa2 siau-iau5 khah chu7-chai7."
        ],
        [
          "我無讀冊，歹勢，歹勢，我無讀冊，歹勢，歹勢，我無讀冊，歹勢，歹勢，我無讀冊，歹勢，歹勢。但是好佳哉我無讀甲目珠青瞑，看較會清也較詳細。我無讀冊，歹勢，歹勢，我無讀冊，歹勢，歹勢。我無讀冊，歹勢，歹勢，我無讀冊，歹勢，歹勢。啊嘛好險我無讀甲目珠青瞑，徛較會穩也較自然。",
          "goa2 bo5 thak8-chheh, phainn2-se3, phainn2-se3, goa2 bo5 thak8-chheh, phainn2-se3, phainn2-se3, goa2 bo5 thak8-chheh, phainn2-se3, phainn2-se3, goa2 bo5 thak8-chheh, phainn2-se3, phainn2-se3. tan7-si7 ho2-ka-chai3 goa2 bo5 thak8 kah bak8-chiu chhinn-mi5 khoann3 khah e7 chheng ia7 khah siong5-soe3. goa2 bo5 thak8-chheh, phainn2-se3, phainn2-se3, goa2 bo5 thak8-chheh, phainn2-se3, phainn2-se3. goa2 bo5 thak8-chheh, phainn2-se3, phainn2-se3, goa2 bo5 thak8-chheh, phainn2-se3, phainn2-se3. ah ma7 ho2-hiam2 goa2 bo5 thak8 kah bak8-chiu chhinn-mi5, khia7 khah e7 un2 ia7 khah chu7-jian5."
        ],
        [
          "氣質，氣質，是恁家的代誌。水準，水準，一斤值幾圓。鬥陣，鬥陣，鬥陣毋慣勢，親像你看我，我看你，仝款噁心。",
          "khi3-chit, khi3-chit, si7 lin2 tau e5 tai7-chi3. chui2-chun2, chui2-chun2, chit8 kun tat8 kui2 inn5. tau3-tin7, tau3-tin7, tau3-tin7 m7 koan3-si3, chhin-chhiunn7 li2 khoann3 goa2, goa2 khoann3 li2, kang5-khoan2 o-sim."
        ]
      ],
      "篇名": "我無讀冊"
    }
  ]
}
