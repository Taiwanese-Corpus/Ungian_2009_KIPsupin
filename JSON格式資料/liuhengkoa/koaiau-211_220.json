{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "冷風吹來，小雨落袂停，引阮想起你，因為你的關懷情似海，冬天變春天。為著別人的性命，你犧牲了家己，你的情佮你的意可比冬天的梅，踮佇風雨袂停的暗暝，等你夢中來團圓。",
          "leng2 hong chhoe lai5, sio2 hou7 loh8 boe7 theng5, in2 goan2 siunn7 khi2 li2, in-ui7 li2 e5 koan-hoai5 cheng5 su3 hai2, tang-thinn pian3 chhun-thinn. ui7 tioh8 pat8-lang5 e5 sinn3-mia7, li2 hi-seng liau2 ka-ki7, li2 e5 cheng5 kah li2 e5 i3 kho2-pi2 tang-thinn e5 moe5, tiam3 ti7 hong-hou7 boe7 theng5 e5 am3-mi5, tan2 li2 bang7 tiong lai5 thoan5-oan5."
        ],
        [
          "海鳥啼哭引阮心稀微，透早到暗暝，想起你的愛心深似海，溫暖阮的心，為著別人的性命，你犧牲了家己，你的情佮你的意可比冬天的梅，踮佇風雨袂停的暗暝，等你夢中來團圓。",
          "hai2-chiau2 thi5-khau3 in2 gun2 sim hi-bi5, thau3-cha2 kau3 am3-mi5, siunn7-khi2 li2 e5 ai3-sim chhim su3 hai2, un-loan2 gun2 e5 sim, ui7 tioh8 pat8-lang5 e5 sinn3-mia7, li2 hi-seng liau2 ka-ki7, li2 e5 cheng5 kah li2 e5 i3 kho2-pi2 tang-thinn e5 moe5, tiam3 ti7 hong-hou7 boe7 theng5 e5 am3-mi5, tan2 li2 bang7 tiong lai5"
        ],
        [
          "因為你的關懷情似海，冬天變春天。為著別人的性命，你犧牲了家己，你的情佮你的意可比冬天的梅，踮佇風雨袂停的暗暝，等你夢中來團圓。",
          "in-ui7 li2 e5 koan-hoai5 cheng5 su3 hai2, tang-thinn pian3 chhun-thinn. ui7 tioh8 pat8-lang5 e5 sinn3-mia7, li2 hi-seng liau2 ka-ki7, li2 e5 cheng5 kah li2 e5 i3 kho2-pi2 tang-thinn e5 moe5, tiam3 ti7 hong-hou7 boe7 theng5 e5 am3-mi5, tan2 li2 bang7 tiong lai5"
        ]
      ],
      "篇名": "冬天梅"
    },
    {
      "作者": "游國謙",
      "出版年": "0",
      "文類": "流行歌",
      "書寫系統": "漢字",
      "段": [
        [
          "毋通問我毋通問我，阮是出外的人，你有你的我有我的，為何圖合無相款。艱苦著愛拍拚，風雨也著行，為著好名聲，趁錢著愛勤儉，菜脯罔咬鹹，向望會成人，若是成功倒轉故鄉，父母有笑容，若無成功也免怨歎，阮是漂泊的出外人。",
          "m7 thang mng7 goa2 m7 thang mng7 goa2, goan2 si7 chhut-goa7 e5 lang5, li2 u7 li2 e5 goa2 u7 goa2 e5, ui7-ho5 tou7-hap8 bo5 siang5-khoan2. kan-khou2 tioh8 ai3 phah-piann3, hong-hou7 ia7 tioh8 kiann5, ui7 tioh8 ho2 mia5-siann, than3-chinn5 tioh8 ai3 khin5-khiam7, chhai3-pou2 bong2 ka7 kiam5, ng3-bang7 e7 chiann5-lang5, na7 si7 seng5-kong to3-tng2 kou3-hiong, pe7-bu2 u7 chhio3-iong5, na7 bo5 seng5-kong ia7 bian2 oan3-than3, goan2 si7 phiau-phiat e5 chhut-goa7 lang5."
        ],
        [
          "毋通問我毋通問我，阮是出外的人，你有你的我有我的，為何圖合無相款。艱苦著愛拍拚，風雨也著行，為著好名聲，趁錢著愛勤儉，菜脯罔咬鹹，向望會成人，若是成功倒轉故鄉，父母有笑容，若無成功也免怨歎，阮是漂泊的出外人。",
          "m7 thang mng7 goa2 m7 thang mng7 goa2, goan2 si7 chhut-goa7 e5 lang5, li2 u7 li2 e5 goa2 u7 goa2 e5, ui7-ho5 tou7-hap8 bo5 siang5-khoan2. kan-khou2 tioh8 ai3 phah-piann3, hong-hou7 ia7 tioh8 kiann5, ui7 tioh8 ho2 mia5-siann, than3-chinn5 tioh8 ai3 khin5-khiam7, chhai3-pou2 bong2 ka7 kiam5, ng3-bang7 e7 chiann5-lang5, na7 si7 seng5-kong to3-tng2 kou3-hiong, pe7-bu2 u7 chhio3-iong5, na7 bo5 seng5-kong ia7 bian2 oan3-than3, goan2 si7 phiau-phiat e5 chhut-goa7 lang5."
        ],
        [
          "艱苦著愛拍拚，風雨也著行，為著好名聲，趁錢著愛勤儉，菜脯罔咬鹹，向望會成人，若是成功倒轉故鄉，父母有笑容，若無成功也免怨歎，阮是漂泊的出外人。",
          "kan-khou2 tioh8 ai3 phah-piann3, hong-hou7 ia7 tioh8 kiann5, ui7 tioh8 ho2 mia5-siann, than3-chinn5 tioh8 ai3 khin5-khiam7, chhai3-pou2 bong2 ka7 kiam5, ng3-bang7 e7 chiann5-lang5, na7 si7 seng5-kong to3-tng2 kou3-hiong, pe7-bu2 u7 chhio3-iong5, na7 bo5 seng5-kong ia7 bian2 oan3-than3, goan2 si7 phiau-phiat e5 chhut-goa7 lang5."
        ]
      ],
      "篇名": "出外人"
    },
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "趁趁趁，加減趁趁趁較袂散散散，加減趁。趁趁趁，加減趁趁趁較袂散散散，加減趁。趁趁趁，加減趁趁趁較袂散散散，加減趁。趁趁趁，加減趁趁趁較袂散散散，加減趁。",
          "than3-than3-than3, ke-kiam2 than3-than3-than3 khah boe7 san3-san3-san3, ke-kiam2 than3. than3-than3-than3, ke-kiam2 than3-than3-than3 khah boe7 san3-san3-san3, ke-kiam2 than3. than3-than3-than3, ke-kiam2 than3-than3-than3 khah boe7 san3-san3-san3, ke-kiam2 than3. than3-than3-than3, ke-kiam2 than3-than3-than3 khah boe7 san3-san3-san3, ke-kiam2 than3."
        ],
        [
          "世間發生啥物代誌，按怎討食即無容易，只好靠這擔小生理，加減趁來度時機。啊!警察兄你嘛莫受氣，警察車緊共駛轉去，阮欲準備緊來開市，度小月加減趁啦。時代底流行啥物，若來茲攏會看見，有牛排嘛有切仔麵，有玩具有解碼器，皮較秋哈囉起鐵，射雞歸佮撈金魚，流行歌抑是寫真集，全部made in 9city。",
          "se3-kan hoat-seng siann2-mih8 tai7-chi3, an2-choann2 tho2-chiah8 chiah bo5 iong5-i7, chi2-ho2 kho3 chit tann3 sio2 seng-li2, ke-kiam2 than3 lai5 tou7 si5-ki. ah! keng2-chhat hiann li2 ma7 mai3 siu7-khi3, keng2-chhat chhia kin2 ka7 sai2--tng2-khi3, goan2 beh chun2-pi7 kin2 lai5 khui-chhi7, tou7 sio2 goeh8 ke-kiam2 than3--lah. si5-tai7 teh liu5-heng5 siann2-mih8, na7 lai5 chia long2 e7 khoann3-kinn3, u7 gu5-pai5 ma7 u7 chhek-a2-mi7, u7 oan5-khu7 u7  kai2-be2-khi3, phoe5-ka3-chhiu ha-lo5 khi2-thih, sia7 ke-kui kah lo5 kim-hi5, liu5-heng5-koa iah8 si7 sia2-chin chip8, choan5-pou7 made-in 9city."
        ],
        [
          "來去來去來去踅夜市，因為今也今也好天氣，來去來去來去踅夜市，毋通每日勼底厝裡一直看電視，來去來去來去踅夜市，因為人山人海足趣味，來去來去來去踅夜市，儘量買啦 臺灣才會有奇蹟，警察車已經駛轉去，警察兄已經攏無看見，人客愛啥物算你便宜，度小月加減趁啦。外國底流行啥物，若毋知就到這裡，阿罵你一殺米雅奇，化妝品性感內衣，大哥大佮呼叫器，減肥茶佮按摩椅，有白牌嘛有賣耐奇，全部made in 9city。",
          "lai5-khi3 lai5-khi3 lai5-khi3 seh8 ia7-chhi7, in-ui7 kim-ia7 kim-ia7 ho2 thinn-khi3, lai5-khi3 lai5-khi3 lai5-khi3 seh8 ia7-chhi7, m7 thang mui2-jit8 kiu teh chhu3--nih8 it-tit8 khoann3 tian7-si7, lai5-khi3 lai5-khi3 lai5-khi3 seh8 ia7-chhi7, in-ui7 jin5-soann jin5-hai2 chiok chhu3-bi7, lai5-khi3 lai5-khi3 lai5-khi3 seh8 ia7-chhi7, chin7-liong7 boe2-lah Tai5-oan5 chiah e7 u7 ki5-chek, keng2-chhat-chhia i2-keng sai2--tng2-khi3, keng2-chhat hiann i2-keng long2 bo5 khoann3-kinn3, lang5-kheh ai3 siann2-mih8 sng3 li2 pan-gi5, tou7 sio2 goeh8 ke-kiam2 than3--lah. goa7-kok teh liu5-heng5 siann2-mih8, na7 m7 chai chiu7 kau3 che-nih8, a-ma7-li2 chit8-sat bi2-nga2-ki5, hoa3-chong phin2 seng3-kam2 lai7-sann, toa7-ko-toa7 kah hou-kio3-khi3, kiam2-pui5 te5 kah an3-mou5 i2, u7 peh8 pai5 ma7 u7 be7 nai7-ki5, choan5-pou7 made-in-9city."
        ],
        [
          "趁趁趁，加減趁趁趁較袂散散散，加減趁。趁趁趁，加減趁趁趁較袂散散散，加減趁。趁趁趁，加減趁趁趁較袂散散散，加減趁。趁趁趁，加減趁趁趁較袂散散散，加減趁。",
          "than3-than3-than3, ke-kiam2 than3-than3-than3 khah boe7 san3-san3-san3, ke-kiam2 than3. than3-than3-than3, ke-kiam2 than3-than3-than3 khah boe7 san3-san3-san3, ke-kiam2 than3. than3-than3-than3, ke-kiam2 than3-than3-than3 khah boe7 san3-san3-san3, ke-kiam2 than3. than3-than3-than3, ke-kiam2 than3-than3-than3 khah boe7 san3-san3-san3, ke-kiam2 than3."
        ]
      ],
      "篇名": "加減趁較袂散"
    },
    {
      "作者": "李臨秋",
      "出版年": "0",
      "文類": "流行歌",
      "書寫系統": "漢字",
      "段": [
        [
          "春天花當清芳，雙人心頭齊振動，有話想欲對你講，毋知通也毋通，佗一項？敢猶有別項？肉吻笑，目睭降，你我戀花朱朱紅。",
          "chhun-thinn hoe tng chheng-phang, siang-lang5 sim-thau5 che5 tin2-tang7, u7 oe7 siunn7 beh tui3 li2 kang2, m7 chai thang iah8 m7 thang, to2 chit8 hang7? kam2 iau2 u7 pat8-hang7? bah bun2-chhio3, bak8-chiu kang3, li2 goa2 loan5-hoe chu-chu-ang5."
        ],
        [
          "夏天風正輕鬆，雙人坐船欲遊江，有話想欲對你講，毋知通也毋通，佗一項？敢猶有別項？肉吻笑，目睭降，水底日頭朱朱紅。",
          "ha7-thinn hong chiann3 khin-sang, siang-lang5 che7-chun5 beh iu5 kang, u7 oe7 siunn7 beh tui3 li2 kang2, m7 chai thang iah8 m7 thang, to2 chit8 hang7? kam2 iau2 u7 pat8-hang7? bah bun2-chhio3, bak8-chiu kang3, chui2-te2 jit8-thau5 chu-chu-ang5."
        ],
        [
          "秋天月照紗窗，雙人相好有所望，有話想欲對你講，毋知通也毋通，佗一項？敢猶有別項？肉吻笑，目睭降，喙唇胭脂朱朱紅。",
          "chhiu-thinn goeh8 chio3 se-thang, siang-lang5 siong-ho2 iu2 sou2 bang7, u7 oe7 siunn7 beh tui3 li2 kang2, m7 chai thang iah8 m7 thang, to2 chit8 hang7? kam2 iau2 u7 pat8-hang7? bah bun2-chhio3, bak8-chiu kang3, chhui3-tun5 ian-chi chu-chu-ang5."
        ],
        [
          "冬天風真難當，雙人相好毋驚凍，有話想欲對你講，毋知通也毋通，佗一項？敢猶有別項？肉吻笑，目睭降，愛情熱度朱朱紅。",
          "tang thinn hong chin lan5-tong, siang-lang5 siong-ho2 m7 kiann tang3, u7 oe7 siunn7 beh tui3 li2 kang2, m7 chai thang iah8 m7 thang, to2 chit8 hang7? kam2 iau2 u7 pat8-hang7? bah bun2-chhio3, bak8-chiu kang3, ai3-cheng5 jiat8-tou7 chu-chu-ang5."
        ]
      ],
      "篇名": "四季紅"
    },
    {
      "作者": "蔡素月",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心頭悶像月罩雲，茫茫渺渺袂安穩，雖然有雲開時陣，奈何只有是半爿的份。為前程苦情啥人問，為愛犧牲前途拍損，使人使人心頭痠，為難為難心矛盾，啊！半爿月引起阮，暝日操煩一陣一陣。",
          "sim-thau5 bun7 chhiunn7 geh8 tau3 hun5, bong5-bong5 biau2-biau2 boe7 an-un2, sui-jian5 u7 hun5 khui si5-chun7, nai7-ho5 chi2-u7 si7 poann3 peng5 e5 hun7. ui7 chian5-theng5 khou2-cheng5 siann2-lang5 mng7, ui7 ai3 hi-seng chian5-tou5 phah-sng2, su2 lang5 su2 lang5 sim-thau5 sng, ui5-lan5 ui5-lan5 sim mau5-tun2, ah! poann3 peng5 goeh8 in2-khi2 goan2, me5-jit8 chhau-hoan5 chit8 chun7 chit8 chun7."
        ],
        [
          "心頭悶像月罩雲，茫茫渺渺袂安穩，雖然有雲開時陣，奈何只有是半爿的份。為前程苦情啥人問，為愛犧牲前途拍損，使人使人心頭痠，為難為難心矛盾，啊！半爿月引起阮，暝日操煩一陣一陣。",
          "sim-thau5 bun7 chhiunn7 geh8 tau3 hun5, bong5-bong5 biau2-biau2 boe7 an-un2, sui-jian5 u7 hun5 khui si5-chun7, nai7-ho5 chi2-u7 si7 poann3 peng5 e5 hun7. ui7 chian5-theng5 khou2-cheng5 siann2-lang5 mng7, ui7 ai3 hi-seng chian5-tou5 phah-sng2, su2 lang5 su2 lang5 sim-thau5 sng, ui5-lan5 ui5-lan5 sim mau5-tun2, ah! poann3 peng5 goeh8 in2-khi2 goan2, me5-jit8 chhau-hoan5 chit8 chun7 chit8 chun7."
        ],
        [
          "為前程苦情啥人問，為愛犧牲前途拍損，使人使人心頭痠，為難為難心矛盾，啊！半爿月引起阮，暝日操煩一陣一陣。",
          "ui7 chian5-theng5 khou2-cheng5 siann2-lang5 mng7, ui7 ai3 hi-seng chian5-tou5 phah-sng2, su2 lang5 su2 lang5 sim-thau5 sng, ui5-lan5 ui5-lan5 sim mau5-tun2, ah! poann3 peng5 goeh8 in2-khi2 goan2, me5-jit8 chhau-hoan5 chit8 chun7 chit8 chun7."
        ]
      ],
      "篇名": "半爿月"
    },
    {
      "作者": "李子恆/陳維祥",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你講咱對愛毋通傷計較，博感情就愛寸步留，每一暗總有人有淚無地流，也總有人將真心鎖椆椆，人講這世情就愛看予透，一世人毋好一直潦，每一暗總有人毋敢過情關口，親像咱幸福猶閣底風中飄渺。",
          "li2 kong2 lan2 tui3 ai3 m7 thang siunn ke3-kau3, poah8 kam2-cheng5 chiu7 ai3 chhun3-pou7 lau5, mui2 chit8 am3 chong2 u7 lang5 u7 lui7 bo5 toe7-liu5, ia7 chong2 u7 lang5 chiong chin-sim so2 tiau5-tiau5, lang5 kong2 che se3-cheng5 chiu7 ai3 khoann3 hou7 thau3, chit8-si3-lang5 m7 ho2 it-tit8 liau5, mui2 chit8 am3 chong2 u7 lang5 m7 kann2 koe3 cheng5 koan-khau2, chhin-chhiunn7 lan2 heng7-hok iau2 koh teh hong-tiong phiau-biau2,"
        ],
        [
          "啊！心底半醉半清醒，自己最明瞭，定定心事若到喙口，又閣摻酒吞落喉，啊！朋友當做阮是無聊，阮攏笑笑毋敢哮，愛情是無疼嫌無夠，受傷又過頭。",
          "ah! sim toe2 poann3 chui3 poann3 chheng-chhenn2, chu7-ki2 choe3 beng5-liau5, tiann7-tiann7 sim-su7 na7 kau3 chhui3-khau2, iu7 koh chham chiu2 thun loh8 au5, ah! peng5-iu2 tong3-cho3 goan2 si7 bo5-liau5, goan2 long2 chhio3-chhio3 m7 kann2 hau2, ai3-cheng5 si7 bo5 thiann3 hiam5 bo5 kau3, siu7-siong iu7 koe3-thau5."
        ]
      ],
      "篇名": "半醉半清醒"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "踮在著世間上，各樣人物百百種，有的老實可靠信用，有人真奸雄，諸位的朋友兄弟，請恁聽我講，若欲有情又閣有義，較講也是親兄弟。",
          "tiam3 chai7 tioh8 se3-kan siong7, koh-iunn7 jin5-but8 pah-pah chiong2, u7 e5 lau2-sit8 kho2-kho3 sin3-iong7, u7 lang5 chin kan-hiong5, chu-ui7 e5 peng5-iu2 hiann-ti7, chhiann2 lin2 thiann goa2 kong2, na7 beh u7 cheng5 iu7 koh u7 gi7, khah kong2 ia7 si7 chhin hiann-ti7."
        ],
        [
          "繁華的社會上，抑是冷暖的人間，佮人徛起毋是簡單，事事都困難，諸位的朋友兄弟，請恁聽我講，假使著愛予人幫忙，較講也是親兄弟。",
          "hoan5-hoa5 e5 sia7-hoe7 siong7, iah8 si7 leng2-loan2 e5 jin5-kan, kah lang5 khia7-khi2 m7 si7 kan2-tan, su7-su7 to khun3-lan5, chu-ui7 e5 peng5-iu2 hiann-ti7, chhiann2 lin2 thiann goa2 kong2, ka2-su2 tioh8 ai3 hou7 lang5 pang-bang5, khah kong2 ia7 si7 chhin hiann-ti7."
        ],
        [
          "踮在著世間上，各樣人物百百種，有的老實可靠信用，有人真奸雄，諸位的朋友兄弟，請恁聽我講，若欲有情又閣有義，較講也是親兄弟。",
          "tiam3 chai7 tioh8 se3-kan siong7, koh-iunn7 jin5-but8 pah-pah chiong2, u7 e5 lau2-sit8 kho2-kho3 sin3-iong7, u7 lang5 chin kan-hiong5, chu-ui7 e5 peng5-iu2 hiann-ti7, chhiann2 lin2 thiann goa2 kong2, na7 beh u7 cheng5 iu7 koh u7 gi7, khah kong2 ia7 si7 chhin hiann-ti7."
        ]
      ],
      "篇名": "較講也是親兄弟"
    },
    {
      "作者": "許常德",
      "出版年": "0",
      "文類": "流行歌",
      "書寫系統": "漢字",
      "段": [
        [
          "乾一杯，可恨的人，愛情比暝較短，人的心攏是肉做，予你疼過傷過，心愛的，心愛的，心愛的人是別人的，欺騙我付出一切，欲反悔，攏無機會，有情也愛，無情也愛，心碎無人知，",
          "kan chit8 poe, kho2-hun7 e5 lang5, ai3-cheng5 pi2 me5 khah te2, lang5 e5 sim long2 si7 bah choe3, hou7 li2 thiann3 koe3 siong koe3, sim-ai3 e5, sim-ai3 e5, sim-ai3 e5 lang5 si7 pat8-lang5--e5, khi-phian3 goa2 hu3-chhut it-chhe3, beh hoan2-hoe2, long2 bo5 ki-hoe7, u7 cheng5 ia7 ai3, bo5 cheng5 ia7 ai3, sim chhui3 bo5 lang5 chai,"
        ],
        [
          "恨世間無情的人，青春一去不回，想回頭我無資格，忍疼陪你到底，心愛的，心愛的，心愛的人是別人的，一段情愛到無話，毋甘放，甘願受罪，有心也愛，無心也愛，目屎吞腹裡。",
          "hun7 se3-kan bo5 cheng5 e5 lang5, chheng-chhun it khi3 put hoe5, siunn7 hoe5-thau5 goa2 bo5 chu-keh, jim2 thiann3 poe5 li2 kau3 te2, sim-ai3 e5, sim-ai3 e5, sim-ai3 e5 lang5 si7 pat8-lang5--e5, chit8 toann7 cheng5-ai3 kau3 bo5 oe7, m7 kam pang3, kam-goan7 siu7 choe7, u7 sim ia7 ai3, bo5 sim ia7 ai3, bak8-sai2 thun pak lai7."
        ]
      ],
      "篇名": "可恨的愛人"
    },
    {
      "作者": "蔡振南",
      "出版年": "0",
      "文類": "流行歌",
      "書寫系統": "漢字",
      "段": [
        [
          "只有是霜風一陣陣，只有是暗淡月光，這時陣我心頭痠腳手軟，彼時陣有你的溫純，為著怎樣愛變做恨，暗淡的街路孤一个心憂悶，齷齪的心事無人問，可恨，可恨的這个命運，",
          "chi2-u7 si7 sng-hong chit8 chun7-chun7, chi2-u7 si7 am3-tam7 goeh8-kng, chit si5-chun7 goa2 sim-thau5 sng kha-chhiu2 nng2, hit si5-chun7 u7 li2 e5 un-sun5, ui7 tioh8 chainn2-iunn7 ai3 pinn3-choe3 hin7, am3-tam7 e5 koe-lou7 kou chit8 e5 sim iu-bun7, ak-chhak e5 sim-su7 bo5 lang5 mng7, kho2 hun7, kho2 hun7 e5 chit e5 mia7-un7,"
        ],
        [
          "為著情份，失去了我的青春，為著情份擾亂阮，為著情份無神魂。",
          "ui7 tioh8 cheng5-hun7, sit-khi3 liau2 goa2 e5 chheng-chhun, ui7 tioh8 cheng5-hun7 jiau2-loan7 goan2, ui7 tioh8 cheng5-hun7 bo5 sin5-hun5."
        ]
      ],
      "篇名": "可愛可恨"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "為啥物悲傷流目屎，雖然暫時咱分東西，你我永遠是相愛，我心情你也知，窗邊花蕊嘛了解，再會啦可愛伴侶，妹妹妹妹靜靜等待啊！我再來。",
          "ui7 siann2-mih8 pi-siong lau5 bak8-sai2, sui-jian5 chiam7-si5 lan2 hun tang-sai, li2 goa2 eng2-oan2 si7 siong-ai3, goa2 sim-cheng5 li2 ia7 chai, thang-pinn hoe-lui2 ma7 liau2-kai2, chai3-hoe7-lah kho2-ai3 phoann7-li7, moe7-moe7 moe7-moe7 cheng7-cheng7 tan2-thai7 ah! goa2 chai3 lai5."
        ],
        [
          "為啥物悲傷流目屎，最好請你毋免悲哀，你我互相著忍耐，你明白我心內，蟲聲啼哭無干礙，再會啦可愛伴侶，妹妹妹妹笑笑等待啊！我再來。",
          "ui7 siann2-mih8 pi-siong lau5-bak8-sai2, choe3-ho2 chhiann2 li2 m7 bian2 pi-ai, li2 goa2 hou7-siong tioh8 jim2-nai7, li2 beng5-pek8 goa2 sim-lai7, thang5 siann thi5-khau3 bo5 kan-gai7, chai3-hoe7-lah kho2-ai3 phoann7-li7, moe7-moe7 moe7-moe7 chhio3-chhio3 tan2-thai7 ah! goa2 chai3 lai5."
        ],
        [
          "為啥物悲傷流目屎，無論天邊抑是天涯，你我永遠無變愛，咱命運自己排，深更月娘笑咍咍，再會啦可愛伴侶，妹妹妹妹好好等待啊！我再來。",
          "ui7 siann2-mih8 pi-siong lau5 bak8-sai2, bo5-lun7 thinn-pinn iah8 si7 thian-gai5, li2 goa2 eng2-oan2 bo5 pian3 ai3, lan2 mia7-un7 chu7-ki2 pai5, chhim-kinn goeh8-niu5 chhio3-hai-hai, chai3-hoe7-lah kho2-ai3 phoann7-li7, moe7-moe7 moe7-moe7 ho2-ho2 tan2-thai7 ah! goa2 chai3 lai5."
        ]
      ],
      "篇名": "可愛的免悲傷"
    }
  ]
}
