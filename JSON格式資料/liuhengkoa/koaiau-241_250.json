{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "我愛我的妹妹啊！害阮空悲哀，彼當時佇公園裡，怎樣你敢知？看見月色漸漸光，有話想欲問，請妹妹你想看覓，艱苦你敢知？",
          "goa2 ai3 goa2 e5 moe7-moe7-ah! hai7 goan2 khang pi-ai, hit tong-si5 ti7 kong-hng5--nih8, chainn2-iunn7 li2 kam2 chai? khoann3-kinn3 goeh8-sek chiam7-chiam7 kng, u7 oe7 siunn7 beh mng7, chhiann2 moe7-moe7 li2 siunn7 khoann3 mai7, kan-khou2 li2 kam2 chai?"
        ],
        [
          "我愛我的哥哥啊！相招來七桃，黃昏時佇運河邊，想起彼當時，雙人對天有立誓，阮才毋敢嫁，親像風雨沃好花，何時會相會？",
          "goa2 ai3 goa2 e5 ko-ko-ah! siong3-chio lai5 thit-tho5, hong5-hun si5 ti7 un7-ho5 pinn, siunn7 khi2 hit tong-si5, siang-lang5 tui3 thinn u7 lip8-se3, goan2 chiah m7 kann2 ke3, chhin-chhiunn7 hong-hou7 ak ho2 hoe, ho5-si5 e7 siong-hoe7?"
        ],
        [
          "妹妹啊！我真愛你，哥哥我愛你，坐佇小船賞月圓，心內暗歡喜，親像牛郎佮織女，相好佇河邊，啥人會知咱快活，合唱戀愛歌。",
          "moe7-moe7-ah! goa2 chin ai3 li2, ko-ko goa2 ai3 li2, che7 ti7 sio2 chun5 siunn2 goeh8-inn5, sim-lai7 am3 hoann-hi2, chhin-chhiunn7 gu5-long5 kah chit-li2, siong-ho2 ti7 ho5 pinn, siann2-lang5 e7 chai lan2 khoann3-oah8, hap8-chhiunn3 loan5-ai3 koa."
        ]
      ],
      "篇名": "臺灣小調"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮就是十六七，現代查某囡仔嬰，二八青春年紀正當時，親像牡丹花芳味，出嫁毋知等何時，想欲來去亻+因厝尋伊，又驚人嫌疑，王先生明明予你會害死。",
          "goan2 chiu7-si7 chap8-lak8 chhit, hian7-tai7 cha-bou2 gin2-a2 enn, ji7-pat chheng-chhun ni5-ki2 chiann3 tong-si5, chhin-chhiunn7 bou2-tan hoe phang-bi7, chhut-ke3 m7 chai tan2 ho5-si5, siunn7 beh lai5-khi3 in chhu3 chhoe7 i, iu7 kiann lang5 hiam5-gi5, Ong5 sian-sinn beng5-beng5 hou7 li2 e7 hai7-si2."
        ],
        [
          "八音吹大陣鼓，有錢娶某好名聲。新春三月時節是清明，上山落嶺濟人行，孤單佇厝戀悶兄，想欲來去亻+因厝尋伊，又驚人知影，王先生予你害了無性命。",
          "pat-im chhe toa7 tin7 kou2, u7 chinn5 chhoa7-bou2 ho2 mia5-siann. sin-chhun sann-geh8 si5-choeh si7 chheng-beng5, chiunn7 soann loh8 nia2 che7 lang5 kiann5, kou-toann ti7 chhu3 loan5-bun7 hiann, siunn7 beh lai5-khi3 im chhu3 chhoe7 i, iu7 kiann lang5 chai-iann2, Ong5 sian-sinn hou7 li2 hai7 liau2 bo5 sinn3-mia7."
        ],
        [
          "牡丹花當朱紅，好花開透當清芳，蝴蝶也知特選好花叢，恨阮孤單來無翁，父母毋知囝輕重，想欲來去亻+因厝尋伊，又驚了戇工，王先生明明真真害死人。",
          "bou2-tan hoe tng chu-ang5, ho2 hoe khui-thau3 tng chheng-phang, ou5-tiap8 ia7 chai tek8-soan2 ho2 hoe-chang5, hin7 goan2 kou-toann lai5 bo5 ang, pe7-bu2 m7 chai kiann2 khin-tang7, siunn7 beh lai5-khi3 in chhu3 chhoe7 i, iu7 kiann liau2 gong7-kong, Ong5 sian-sinn beng5-beng5 chin-chin hai7-si2 lang5."
        ]
      ],
      "篇名": "臺灣姑娘"
    },
    {
      "作者": "李秀真、何映達",
      "出版年": "0",
      "文類": "流行歌",
      "書寫系統": "漢字",
      "段": [
        [
          "霜冷的風鑽入阮心肝，孤孤只有一个影，阮的哀求無人聽，天公啊無共阮來疼，只有滕一杯酒，思戀的酒安慰著寂寞的靈魂。",
          "sng-leng2 e5 hong chng3 jip8 goan2 sim-koann, kou-kou chi2-u7 chit8 e5 iann2, goan2 e5 ai-kiu5 bo5 lang5 thiann, thinn-kong ah bo5 ka7 goan2 lai5 thiann3, chi2-u7 thin5 chit8 poe chiu2, su-loan7 e5 chiu2 an-ui3 tioh8 chek8-bok8 e5 leng5-hun5."
        ],
        [
          "悲情目屎拭未凋，你毋知阮心內孤單？啊！失去你，阮欲按怎活？親像魚無水，無通依倚。啊！失去你，忍受著思念的折磨，哀怨的歌，總是一聲閣一聲。",
          "pi-cheng5 bak8-sai2 chhit be7 ta, li2 m7 chai gun2 sim-lai7 kou-toann? ah! sit-khi3 li2, goan2 beh an2-choann2 oah8? chhin-chhiunn7 hi5 bo5 chui2, bo5 thang i-oa2. ah! sit-khi3 li2, jim2-siu7 tioh8 su-liam7 e5 chiat-boa5, ai-oan3 e5 koa, chong2-si7 chit8 siann koh chit8 siann."
        ]
      ],
      "篇名": "失去你阮欲按怎活"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "期待的心情等你出現，阮目前緊張的心境像海泳，為何猶無你的蹤影？敢是你袂記得約定？毋是我多疑毋是我急性，毋是我情緒未鎮靜，因為咱雙人約束的時間超過點外鐘。啊！你敢會半途變症，想著想著心肝全冷。",
          "ki5-thai7 e5 sim-cheng5 tan2 li2 chhut-hian7, goan2 bok8-chian5 kin2-tiunn e5 sim-keng2 chhiunn7 hai2-eng2, ui7-ho5 iau2 bo5 li2 e5 chiong-iann2? kann2 si7 li2 be7 ki3-tit iok-teng7? m7 si7 goa2 to gi5 m7 si7 goa2 kip-seng3, m7 si7 goa2 cheng5-su7 boe7 tin3-cheng7, in-ui7 lan2 siang-lang5 iok-sok e5 si5-kan chhiau-koe3 tiam2-goa7 cheng. ah! li2 kam2 e7 poann3-tou5 pian3 cheng3, siunn7 tioh8 siunn7 tioh8 sim-koann choan5 leng2."
        ],
        [
          "期待的心情等你出現，阮目前緊張的心境像海泳，為何猶無你的蹤影？敢是你袂記得約定？毋是我多疑毋是我急性，毋是我情緒未鎮靜，因為咱雙人約束的時間超過點外鐘。啊！你敢會半途變症，想著想著心肝全冷。",
          "ki5-thai7 e5 sim-cheng5 tan2 li2 chhut-hian7, goan2 bok8-chian5 kin2-tiunn e5 sim-keng2 chhiunn7 hai2-eng2, ui7-ho5 iau2 bo5 li2 e5 chiong-iann2? kann2 si7 li2 be7 ki3-tit iok-teng7? m7 si7 goa2 to gi5 m7 si7 goa2 kip-seng3, m7 si7 goa2 cheng5-su7 boe7 tin3-cheng7, in-ui7 lan2 siang-lang5 iok-sok e5 si5-kan chhiau-koe3 tiam2-goa7 cheng. ah! li2 kam2 e7 poann3-tou5 pian3 cheng3, siunn7 tioh8 siunn7 tioh8 sim-koann choan5 leng2."
        ],
        [
          "毋是我多疑毋是我急性，毋是我情緒未鎮靜，因為咱雙人約束的時間超過點外鐘。啊！你敢會半途變症，想著想著心肝全冷。",
          "m7 si7 goa2 to gi5 m7 si7 goa2 kip-seng3, m7 si7 goa2 cheng5-su7 boe7 tin3-cheng7, in-ui7 lan2 siang-lang5 iok-sok e5 si5-kan chhiau-koe3 tiam2-goa7 cheng. ah! li2 kam2 e7 poann3-tou5 pian3 cheng3, siunn7 tioh8 siunn7 tioh8 sim-koann choan5 leng2."
        ]
      ],
      "篇名": "失約"
    },
    {
      "作者": "羅文聰",
      "出版年": "0",
      "文類": "流行歌",
      "書寫系統": "漢字",
      "段": [
        [
          "靠胭脂掩勘酒味，顛顛倒倒，一場枉費，一張證書袂當約束的過去，心弄弄，按怎寄望，緣若離，面對自己理想現實兩款代誌，誰講女人愛靠等愛渡日，一旦無了愛，隨在命運安排。",
          "kho3 ian-chi am-kham3 chiu2-bi7, tian-tian-to2-to2, chit8 tiunn5 ong2-hui3, chit8 tiunn cheng3-su boe7 tang3 iok-sok e5 koe3-khi3, sim-lang7-lang7, an2-choann2 kia3-bang7, ian5 na7 li7, bin7-tui3 chu7-ki2 li2-siong2 hian7-sit8 nng7 khoan2 tai7-chi3, siang2 kong2 lu2-jin5 ai3 kho3 tan2 ai3 tou7-jit8, it-tan3 bo5 liau2 ai3, sui5-chai7 mia7-un7 an-pai5."
        ],
        [
          "雖然是失婚女人，難免有解脫的過程，只要堅定，未來真濟無限可能，失婚女人無需要看輕家己身份，明仔早若天光，重新看人生。",
          "sui-jian5 si7 sit-hun lu2-jin5, lan5-bian2 u7 kai2-thoat e5 koe3-theng5, chi2-iau3 kian-teng7, bi7-lai5 chin che7 bu5-han7 kho2-leng5, sit-hun lu2-jin5 bo5 su-iau3 khoann3-khin ka-ki7 sin-hun7, bin5-a2-chai2 na7 thinn-kng, teng5-sin khoann3 jin5-seng."
        ]
      ],
      "篇名": "失婚的女人"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "暗風吹來微微，孤單行到河邊，為啥物啦為啥物予阮心情悲？想起了往事心稀微，全是為著無情的你，真後悔彼當時不應該來愛你啊！我恨你。",
          "am3-hong chhoe lai5 bui-bui, kou-tan kiann5 kau3 ho5 pinn, ui7 siann2-mih8--lah ui7-siann2-mih8 hou7 gun2 sim-cheng5 pi? siunn7-khi2 liau2 ong2-su7 sim hi-bi5, choan5 si7 ui7 tioh8 bo5-cheng5 e5 li2, chin hou7-hoe2 hit tong-si5 put-eng-kai lai5 ai3 li2 ah! goa2 hun7 li2."
        ],
        [
          "夜鶯啼到五更，寂寞過了一暝，放袂記啦放袂記，毋通再傷悲，為啥物閣再心稀微，全是為著無情的你，我怨嘆無了時，不應該閣想你啊！我恨你。",
          "ia7-eng thi5 kau3 gou7-kenn, chek8-bok8 ke3 liau2 chit8 me5, pang3 be7 ki3--lah pang3 be7 ki3, m7 thang chai3 siong-pi, ui7 siann2-mih8 koh chai3 sim hi-bi5, choan5 si7 ui7 tioh8 bo5-cheng5 e5 li2, goa2 oan3-than3 bo5 liau2-si5, put-eng-kai koh siunn7 li2 ah! goa2 hun7 li2."
        ],
        [
          "夜鶯啼到五更，寂寞過了一暝，放袂記啦放袂記，毋通再傷悲，為啥物閣再心稀微，全是為著無情的你，我怨嘆無了時，不應該閣想你啊！我恨你。",
          "ia7-eng thi5 kau3 gou7-kenn, chek8-bok8 ke3 liau2 chit8 me5, pang3 be7 ki3--lah pang3 be7 ki3, m7 thang chai3 siong-pi, ui7 siann2-mih8 koh chai3 sim hi-bi5, choan5 si7 ui7 tioh8 bo5-cheng5 e5 li2, goa2 oan3-than3 bo5 liau2-si5, put-eng-kai koh siunn7 li2 ah! goa2 hun7 li2."
        ]
      ],
      "篇名": "失意的戀夢"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "故鄉黃昏冷冷清清，滿山落葉飄零。舊年秋葉落佇你的頭毛，你講你對我愛袂停。故鄉黃昏冷冷清清，滿心風雨袂平靜，今年只偆落葉心頭痠，親像你又閣徛佇阮目前。啊！失落的失落的失落的失落的彼段情，啊！心愛的心愛的心愛的心愛的你佇佗位？啊！失落的失落的失落的失落的彼段情，想欲問故鄉你敢知。",
          "kou3-hiong hong5-hun leng2-leng2-chheng-chheng, moa2 soann lak-hioh8 phiau-leng5. ku7-ni5 chhiu-hioh8 lak ti7 li2 e5 thau5-mng5, li2 kong2 li2 tui3 goa2 ai3 boe7 theng5. kou3-hiong hong5-hun leng2-leng2-chheng-chheng, moa2-sim hong-hou7 boe7 peng5-cheng7, kin-ni5 chi2 chhun lak-hioh8 sim-thau5 sng, chhin-chhiunn7 li2 iu7 koh khia7 ti7 gun2 bok8-chian5. ah! sit-loh8--e5 sit-loh8--e5 sit-loh8--e5 sit-loh8 e5 hit toann7 cheng5, ah! sim-ai3--e5 sim-ai3--e5 sim-ai3--e5 sim-ai3 e5 li2 ti7 to2-ui7? ah! sit-loh8--e5 sit-loh8--e5 sit-loh8--e5 sit-loh8 e5 hit toann7 cheng5, siunn7 beh mng7 kou3-hiong li2 kam2 chai."
        ],
        [
          "故鄉黃昏冷冷清清，滿山落葉飄零。舊年秋葉落佇你的頭毛，你講你對我愛袂停。故鄉黃昏冷冷清清，滿心風雨袂平靜，今年只偆落葉心頭痠，親像你又閣徛佇阮目前。啊！失落的失落的失落的失落的彼段情，啊！心愛的心愛的心愛的心愛的你佇佗位？啊！失落的失落的失落的失落的彼段情，想欲問故鄉你敢知。",
          "kou3-hiong hong5-hun leng2-leng2-chheng-chheng, moa2 soann lak-hioh8 phiau-leng5. ku7-ni5 chhiu-hioh8 lak ti7 li2 e5 thau5-mng5, li2 kong2 li2 tui3 goa2 ai3 boe7 theng5. kou3-hiong hong5-hun leng2-leng2-chheng-chheng, moa2-sim hong-hou7 boe7 peng5-cheng7, kin-ni5 chi2 chhun lak-hioh8 sim-thau5 sng, chhin-chhiunn7 li2 iu7 koh khia7 ti7 gun2 bok8-chian5. ah! sit-loh8--e5 sit-loh8--e5 sit-loh8--e5 sit-loh8 e5 hit toann7 cheng5, ah! sim-ai3--e5 sim-ai3--e5 sim-ai3--e5 sim-ai3 e5 li2 ti7 to2-ui7? ah! sit-loh8--e5 sit-loh8--e5 sit-loh8--e5 sit-loh8 e5 hit toann7 cheng5, siunn7 beh mng7 kou3-hiong li2 kam2 chai."
        ],
        [
          "啊！失落的失落的失落的失落的彼段情，啊！心愛的心愛的心愛的心愛的你佇佗位？啊！失落的失落的失落的失落的彼段情，想欲問故鄉你敢知。",
          "ah! sit-loh8--e5 sit-loh8--e5 sit-loh8--e5 sit-loh8 e5 hit toann7 cheng5, ah! sim-ai3--e5 sim-ai3--e5 sim-ai3--e5 sim-ai3 e5 li2 ti7 to2-ui7? ah! sit-loh8--e5 sit-loh8--e5 sit-loh8--e5 sit-loh8 e5 hit toann7 cheng5, siunn7 beh mng7 kou3-hiong li2 kam2 chai."
        ]
      ],
      "篇名": "失落情"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "景氣一日一日歹，生理一日一日害，頭家無趁錢，轉去食家己，哎唷哎唷，無頭路的兄弟。",
          "keng2-khi3 chit8 jit8 chit8 jit8 phainn2, seng-li2 chit8 jit8 chit8 jit8 hai7, thau5-ke bo5 than3-chinn5, tng2 khi3 chiah8 ka-ki7, ai-io3-ai-io3, bo5 thau5-lou7 e5 hiann-ti7."
        ],
        [
          "毋是逐家歹八字，著恨天公無公平，富的富上天，散的散寸鐵，哎唷哎唷，無頭路的兄弟。",
          "m7 si7 tak8-ke phainn2 peh-ji7, tioh8 hun7 thinn-kong bo5 kong-penn5, pu3--e5 pu3 chiunn7-thinn, san3--e5 san3 chhun3 thih, ai-io3-ai-io3, bo5 thau5-lou7 e5 hiann-ti7."
        ],
        [
          "為著生活無奈何，煞著逐工去奔波，日時遊街去，暝時睏路邊，哎唷哎唷，無頭路的兄弟。",
          "ui7 tioh8 seng-oah8 bo5 nai7-ho5, soah tioh8 tak8 kang khi3 phun-pho, jit8-si5 iu5-ke khi3, mi5-si5 khun3 lou7-pinn, ai-io3-ai-io3, bo5 thau5-lou7 e5 hiann-ti7."
        ]
      ],
      "篇名": "失業兄弟"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "惦惦想起你迷人的模樣，司奶溫柔的鹿港腔，夜市仔裡又閣落大雨，長壽的強強欲點未著，寂寞，寂寞的海產攤。",
          "tiam7-tiam7 siunn7 khi2 li2 be5-lang5 e5 bou5-iunn7, sai-nai un-jiu5 e5 Lok8-kang2 khiunn, ia7-chhi7-a2--nih8 iu7 koh loh8 toa7 hou7, Tiong5-siu7 e5 kiong5-kiong5 beh tiam2 boe7 toh8, chek8-bok8, chek8-bok8 e5 hai2-san2 tann3."
        ],
        [
          "放佇心內幾落年，失戀的便當毋敢拍開，往事的辛酸，啊！糊塗過日子，天下的男性，失戀的便當。",
          "pang3 ti7 sim-lai7 kui2-loh8 ni5, sit-loan5 e5 pian7-tong m7 kann2 phah khui, ong2-su7 e5 sin-sng, ah! hou5-tou5 koe3 jit8-chi2, thian-ha7 e5 lam5-seng3, sit-loan5 e5 pian7-tong."
        ]
      ],
      "篇名": "失戀的便當"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "講啥物講啥物愛我無後悔，講啥物講啥物永遠結做伙，原來的你是媠佇喙尾，心肝著愛來打折。燒酒酒酒酒閣啉一杯，予我我我我閣醉一回，消除我滿腹的恨火，愛情若會當做買賣，相信就無失戀的問題。",
          "kong2 siann2-mih8 kong2 siann2-mih8 ai3 goa2 bo5 hio7-hoe2, kong2 siann2-mih8 kong2 siann2-mih8 eng2-oan2 kiat cho3-hoe2, goan5-lai5 e5 li2 si7 sui2 ti7 chhui3-be2, sim-koann tioh8 ai3 lai5 phah-chiat. sio-chiu2 chiu2 chiu2 chiu2 koh lim chit8 poe, hou7 goa2 goa2 goa2 goa2 koh chui3 chit8 hoe5, siau-tu5 goa2 moa2-pak e5 hun7-he2, ai3-cheng5 na7 e7 tang3 cho3 boe2-boe7, siong-sin3 chiu7 bo5 sit-loan5 e5 bun7-te5."
        ],
        [
          "講啥物講啥物愛我無後悔，講啥物講啥物永遠結做伙，原來的你是媠佇喙尾，心肝著愛來打折。燒酒酒酒酒閣啉一杯，予我我我我閣醉一回，消除我滿腹的恨火，愛情若會當做買賣，相信就無失戀的問題。",
          "kong2 siann2-mih8 kong2 siann2-mih8 ai3 goa2 bo5 hio7-hoe2, kong2 siann2-mih8 kong2 siann2-mih8 eng2-oan2 kiat cho3-hoe2, goan5-lai5 e5 li2 si7 sui2 ti7 chhui3-be2, sim-koann tioh8 ai3 lai5 phah-chiat. sio-chiu2 chiu2 chiu2 chiu2 koh lim chit8 poe, hou7 goa2 goa2 goa2 goa2 koh chui3 chit8 hoe5, siau-tu5 goa2 moa2-pak e5 hun7-he2, ai3-cheng5 na7 e7 tang3 cho3 boe2-boe7, siong-sin3 chiu7 bo5 sit-loan5 e5 bun7-te5."
        ],
        [
          "燒酒酒酒酒閣啉一杯，予我我我我閣醉一回，消除我滿腹的恨火，愛情若會當做買賣，相信就無失戀的問題。",
          "sio-chiu2 chiu2 chiu2 chiu2 koh lim chit8 poe, hou7 goa2 goa2 goa2 goa2 koh chui3 chit8 hoe5, siau-tu5 goa2 moa2-pak e5 hun7-he2, ai3-cheng5 na7 e7 tang3 cho3 boe2-boe7, siong-sin3 chiu7 bo5 sit-loan5 e5 bun7-te5."
        ]
      ],
      "篇名": "失戀酒"
    }
  ]
}
