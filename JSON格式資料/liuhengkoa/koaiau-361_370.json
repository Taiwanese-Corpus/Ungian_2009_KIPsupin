{
  "資料": [
    {
      "作者": "范俊益",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一暝風雨，兩暝怨慼，三暝恨，這段感情怎樣扯未斷，明明知影閣再做伙無結果，你若輕聲阮的心就軟，朋友罵阮是一个戇查某人，予你騙甲毋知東抑西，阮嘛慼阮自己那會即無效。",
          "chit8 me5 hong-hou7, nng7 me5 oan3-chheh, sann me5 hun7, chit toann7 kam2-cheng5 chainn2-iunn7 chhe3 be7 tng7, beng5-beng5 chai-iann2 koh chai3 cho3-hoe2 bo5 kiat-ko2, li2 na7 khin-siann goan2 e5 sim chiu7 nng2, peng5-iu2 me7 goan2 si7 chit8 e5 gong7 cha-bou2-lang5, hou7 li2 phian3 kah m7 chai tong a2 sai, goan2 ma7 chheh gun2 chu7-ki2 na2 e7 chiah bo5-hau7."
        ],
        [
          "毋當凊心斡頭愛別人，感情的世界是有理講未清，路邊的野花嘛笑阮無路用，幾落擺想欲勇敢離開這段傷心情，行未開腳閣轉去你的身邊。",
          "boe7 tang3 chhin3-sim oat8-thau5 ai3 pat8-lang5, kam2-cheng5 e5 se3-kai3 si7 u7 li2 kong2 be7 chheng, lou7-pinn e5 ia2-hoe ma7 chhio3 goan2 bo5-lou7-iong7, kui2-loh8 pai2 siunn7 beh iong2-kam2 li7-khui chit toann7 siong-sim cheng5, kiann5 boe7 khui kha koh tng2 khi3 li2 e5 sin-pinn."
        ]
      ],
      "篇名": "行未出腳"
    },
    {
      "作者": "林海",
      "出版年": "0",
      "文類": "流行歌",
      "書寫系統": "漢字",
      "段": [
        [
          "八月十五彼一工，船欲離開琉球港，只有船煙白茫茫，全無朋友來相送。滿腹憂悶心沉重，看無愛人伊一人，堅心忍著純情夢，帶著寂寞來出帆。生活海面行船岸，海水潑來冷佮寒，為著前途來拍拚，心愛應該了解我。",
          "poeh--geh8 chap8-gou7 hit chit8 kang, chun5 beh li7-khui Liu5-kiu5-kang2, chi2-u7 chun5-ian peh8-bang5-bang5, choan5 bo5 peng5-iu2 lai5 sio-sang3. moa2-pak iu-bun7 sim tim5-tang7, khoann3 bo5 ai3-jin5 i chit8 lang5, kian-sim lun2 tioh8 sun5-cheng5 bang7, toa3 tioh8 chek8-bok8 lai5 chhut-phang5. seng-oah8 hai2-bin7 kiann5 chun5-hoann7, hai2-chui2 phoah lai5 leng2 kah koann5, ui7 tioh8 chian5-tou5 lai5 phah-piann3, sim-ai3 eng-kai liau2-kai2 goa2."
        ],
        [
          "無情風浪怎袂停，心事一層又一層，奮鬥拍拚的男性，將來才有好前程。船若入港兩三工，又閣趕緊欲出港，阮的愛人無來送，叫阮怎樣來出帆。行船的人免怨嘆，心情著愛放輕鬆，等船重入琉球港，約束心愛伊一人。",
          "bo5-cheng5 hong-long7 choann2 boe7 theng5, sim-su7 chit8 chan5 iu7 chit8 chan5, hun3-tou3 phah-piann3 e5 lam5-seng3, chiong-lai5 chiah u7 ho2 chian5-theng5. chun5 na7 jip8-kang2 nng7 sann kang, iu7 koh koann2-kin2 beh chhut-kang2, goan2 e5 ai3-jin5 bo5 lai5 sang3, kio3 goan2 chainn2-iunn7 lai5 chhut-phang5. kiann5-chun5 e5 lang5 bian2 oan3-than3, sim-cheng5 tioh8 ai3 pang3 khin-sang, tan2 chun5 teng5 jip8 Liu5-kiu5-kang2, iok-sok sim-ai3 i chit8 lang5."
        ]
      ],
      "篇名": "行船人的純情曲"
    },
    {
      "作者": "黃敏",
      "出版年": "0",
      "文類": "流行歌",
      "書寫系統": "漢字",
      "段": [
        [
          "每日生活佇大海，行船走天涯，想起故鄉我的心愛，寂寞在心內，那通寂寞在心內，提出勇氣來，雖然這是遙遠的愛，總是愛忍耐，總是互相愛忍耐，堅心來等待。",
          "mui2-jit8 seng-oah8 ti7 toa7 hai2, kiann5-chun5 chau2 thian-gai5, siunn7-khi2 kou3-hiong goa2 e5 sim-ai3, chek8-bok8 chai7 sim-lai7, na2 thang chek8-bok8 chai7 sim-lai7, theh8-chhut iong2-khi3 lai5, sui-jian5 che si7 iau5-oan2 e5 ai3, chong2-si7 ai3 jim2-nai7, chong2-si7 hou7-siong ai3 jim2-nai7, kian-sim lai5 tan2-thai7."
        ],
        [
          "雙人若有真心的愛，無人會阻礙，請你相信我的愛，行船人的愛。千辛萬苦走遍四海，也是為將來，千辛萬苦走遍四海，也是為將來。",
          "siang-lang5 na7 u7 chin-sim e5 ai3, bo5 lang5 e7 chou2-gai7, chhiann2 li2 siong-sin3 goa2 e5 ai3, kiann5-chun5-lang5 e5 ai3. chhian-sin-ban7-khou2 chau2 pian3 su3-hai2, ia7 si7 ui7 chiong-lai5, chhian-sin-ban7-khou2 chau2 pian3 su3-hai2, ia7 si7 ui7 chiong-lai5."
        ]
      ],
      "篇名": "行船人的愛"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "希望你毋通悲傷，咱來離開是暫時，因為我是行船人海上的男兒，才會放你寂寞過日，總也是不得已。毋好閣再流珠淚，船螺聲音催著咱欲分開，輕輕叫著心愛名字，希望保重你自己，我會永遠愛你。",
          "hi-bong7 li2 m7 thang pi-siong, lan2 lai5 li7-khui si7 chiam7-si5, in-ui7 goa2 si7 kiann5-chun5-lang5 hai2-siong7 e5 lam5-ji5, chiah e7 pang3 li2 chek8-bok8 koe3-jit8, chong2 ia7 si7 put-tek-i2. m7 ho2 koh chai3 lau5 chu-lui7, chun5-le5 siann-im chhui tioh8 lan2 beh hun-khui, khin-khin kio3 tioh8 sim-ai3 mia5-ji7, hi-bong7 po2-tiong7 li2 chu7-ki2, goa2 e7 eng2-oan2 ai3 li2."
        ],
        [
          "請相信毋通懷疑，咱的愛情永不移，雖然我是行船人海上的男兒，但是我也希望早日，成功轉來團圓。毋好閣再流珠淚，船螺聲音催著咱欲分開，輕輕叫著心愛名字，希望保重你自己，我會永遠愛你。",
          "chhiann2 siong-sin3 m7 thang hoai5-gi5, lan2 e5 ai3-cheng5 eng2 put-i5, sui-jian5 goa2 si7 kiann5-chun5-lang5 hai2-siong7 e5 lam5-ji5, tan7-si7 goa2 ia7 hi-bong7 cha2-jit8, seng5-kong tng2 lai5 thoan5-oan5.m7 ho2 koh chai3 lau5 chu-lui7, chun5-le5 siann-im chhui tioh8 lan2 beh hun-khui, khin-khin kio3 tioh8 sim-ai3 mia5-ji7, hi-bong7 po2-tiong7 li2 chu7-ki2, goa2 e7 eng2-oan2 ai3 li2."
        ],
        [
          "希望你毋通悲傷，咱來離開是暫時，因為我是行船人海上的男兒，才會放你寂寞過日，總也是不得已。毋好閣再流珠淚，船螺聲音催著咱欲分開，輕輕叫著心愛名字，希望保重你自己，我會永遠愛你。",
          "hi-bong7 li2 m7 thang pi-siong, lan2 lai5 li7-khui si7 chiam7-si5, in-ui7 goa2 si7 kiann5-chun5-lang5 hai2-siong7 e5 lam5-ji5, chiah e7 pang3 li2 chek8-bok8 koe3-jit8, chong2 ia7 si7 put-tek-i2. m7 ho2 koh chai3 lau5 chu-lui7, chun5-le5 siann-im chhui tioh8 lan2 beh hun-khui, khin-khin kio3 tioh8 sim-ai3 mia5-ji7, hi-bong7 po2-tiong7 li2 chu7-ki2, goa2 e7 eng2-oan2 ai3 li2."
        ]
      ],
      "篇名": "行船的人"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "啥人願意瞭解我，細漢佇港口大，父母兄弟照顧我，討海掠魚度生活，想著彼當時出航的情景，行船呀海面碰風泳，每日來拍拚，毋驚風雨冷，期待將來好前程，啊！期待將來好前程。",
          "siann2-lang5 goan7-i3 liau2-kai2 goa2, se3-han3 ti7 kang2-khau2 toa7, pe7-bu2 hiann-ti7 chiau3-kou3 goa2, tho2-hai2 liah8-hi5 tou7 seng-oah8, siunn7 tioh8 hit tong si5 chhut-hang5 e5 cheng5-keng2, kiann5-chun5 ia hai2-bin7 pong7 hong-eng2, mui2-jit8 lai5 phah-piann3, m7 kiann hong-hou7 leng2, ki5-thai7 chiong-lai5 ho2 chian5-theng5, ah! ki5-thai7 chiong-lai5 ho2 chian5-theng5."
        ],
        [
          "愛人仔願意關心我，體貼我來出外，朋友兄弟照顧我，我欲成功予人看，毋通放袂記漁村的情景，毋通呀魚蝦無分明，行船男兒心堅定，將來才有好前程，啊！將來才有好前程。",
          "ai3-jin5-a2 goan7-i3 koan-sim goa2, the2-thiap goa2 lai5 chhut-goa7, peng5-iu2 hiann-ti7 chiau3-kou3 goa2, goa2 beh seng5-kong hou7 lang5 khoann3, m7 thang pang3 be7 ki3 hi5-chhoan e5 cheng5-keng2, m7 thang ia hi5-he5 bo5 hun-beng5, kiann5-chun5 lam5-ji5 sim kian-teng7, chiong-lai5 chiah u7 ho2 chian5-theng5, ah! chiong-lai5 chiah u7 ho2 chian5-theng5."
        ]
      ],
      "篇名": "行船阿郎"
    },
    {
      "作者": "周添旺",
      "出版年": "1971",
      "文類": "流行歌",
      "書寫系統": "漢字",
      "段": [
        [
          "日頭過半晡，天氣炎熱宛然像火爐，約束毋敢誤，想欲出門。丟丟咚仔伊都看著滿天雲變烏，噯呀出門敢會拄著西北雨，出門無疑誤，果然大雨已經滴落塗，欲去又落雨，毋去驚伊丟丟咚仔伊都講阮失約即糊塗。",
          "jit8-thau5 koe3 poann3-pou, thinn-khi3 iam7-joah8 oan2-jian5 chhiunn7 he2-lou5, iok-sok m7 kann2 gou7, siunn7 beh chhut-mng5. tiuh-tiuh-tang5-a2 i-to khoann3 tioh8 moa2-thinn hun5 pian3 ou, ai-ia chhut-mng5 kam2 e7 tu2 tioh8 sai-pak-hou7, chhut-mng5 bo5 gi5-gou7, ko2-jian5 toa7 hou7 i2-keng tih loh8 thou5, beh khi3 iu7 loh8-hou7, m7 khi3 kiann i tiuh-tiuh-tang5-a2 i-to kong2 gun2 sit-iok chiah hou5-tou5."
        ],
        [
          "噯呀心內愈急，想甲無變步，雨落即爾粗，無彩趕緊行來到半途，欲過大馬路，又驚大雨，丟丟咚仔伊都沃甲規身澹糊糊，噯呀第一害人，就是西北雨。",
          "ai-ia sim-lai7 lu2 kip, siunn7 kah bo5 pian3-pou7, hou7 loh8 chiah-nih chhou, bo5 chhai2 koann2-kin2 kiann5 lai5 kau3 poann3-tou5, beh ke3 toa7 be2-lou7, iu7 kiann toa7 hou7, tiuh-tiuh-tang5-a2 i-to ak kah kui-sin tam5-kou5-kou5, ai-ia te7-it hai7 lang5, chiu7-si7 sai-pak-hou7."
        ]
      ],
      "篇名": "西北雨"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "西北雨直直落，鯽仔魚欲娶某，鮕鮐兄拍鑼鼓，媒人婆仔塗虱嫂，日頭暗，尋無路，趕緊來，火金蛄，做好心來照路。西北雨直直落。",
          "sai-pak-hou7 tit8-tit8 loh8, chit-a2-hi5 beh chhoa7-bou2, kou-thai5 hiann phah lo5-kou2, mui5-lang5-po5-a2 thou5-sat-so2, jit8-thau5 am3, chhoe7 bo5 lou7, koann2-kin2 lai5, hoe2-kim-kou, choe3 ho2-sim lai5 chio3 lou7. sai-pak-hou7 tit8-tit8 loh8."
        ],
        [
          "西北雨直直落，白鴒鷥來趕路，翻山嶺過溪河，尋無岫，跋一倒，日頭暗，怎樣好，土地公，土地婆，做好心來照路。西北雨直直落。",
          "sai-pak-hou7 tit8-tit8 loh8, peh8-leng5-si lai5 koann2-lou7, hoan soann-nia2 ke3 khoe-ho5, chhoe7 bo5 siu7, poah8-chit8-to2, jit8-thau5 am3, chainn2-iunn7 ho2, thou2-ti7-kong, thou2-te7-po5, choe3 ho2-sim lai5 chio3 lou7. sai-pak-hou7 tit8-tit8 loh8."
        ]
      ],
      "篇名": "西北雨直直落"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "一瞑一暝底驚，佳哉有你佇茲，你的疼惜，我的倔強，若無你，我猶原看無，我的聲天底聽，有你分去我孤單，一時的猖狂，換來即艱苦，若無你，我欲按怎放落？",
          "chit8 me5 chit8 me5 teh kiann, ka-chai3 u7 li2 ti7 chia, li2 e5 thiann3-sioh, goa2 e5 khut-kiong5, na7 bo5 li2, goa2 iu5-goan5 khoann3 bo5, goa2 e5 siann thinn teh thiann, u7 li2 hun khi3 goa2 kou-toann, chit8-si5 e5 chhiong-kong5, oann7 lai5 chiah kan-khou2, na7 bo5 li2, goa2 beh an2-choann2 pang3--loh8?"
        ],
        [
          "我的心啊！閣有誰比你較靠這世情的虛華，運命的戲弄，若無你的手來牽我陪伴我，啊！行過無聲的形影，有你知我軟孱，你知咱拖磨，若無你我按怎勇健，感心感謝永遠的伴。",
          "goa2 e5 sim ah! koh u7 siang2 pi2 li2 khah kho3 che se3-cheng5 e5 hi-hoa, un7-mia7 e5 hi3-lang7, na7 bo5 li2 e5 chhiu2 lai5 khan goa2 poe5-phoann7 goa2, ah! kiann5-koe3 bo5 siann e5 heng5-iann2, u7 li2 chai goa2 nng2-chiann2, li2 chai lan2 thoa-boa5, na7 bo5 li2 goa2 an2-choann2 iong2-kiann7, kam2-sim kam2-sia7 eng2-oan2 e5 phoann7."
        ],
        [
          "感謝，佳哉有你有你的陪伴，感謝你為我所做的一切。",
          "kam2-sia7, ka-chai3 u7 li2 u7 li2 e5 poe5-phoann7, kam2-sia7 li2 ui7 goa2 sou2 cho3 e5 it-chhe3."
        ]
      ],
      "篇名": "伴"
    },
    {
      "作者": "鄭志明",
      "出版年": "0",
      "文類": "流行歌",
      "書寫系統": "漢字",
      "段": [
        [
          "仝人無仝心，仝心已經無仝面，是風抑是雨，由在你決定，千言萬語講未清，啥人瞭解女人的心，斡頭看誤會已經造成。",
          "kang5 lang5 bo5 kang5 sim, kang5 sim i2-keng bo5 kang5 bin7, si7 hong iah8 si7 hou7, iu5-chai7 li2 koat-teng7, chheng-gian5 ban7-gu2 kong2 be7 chheng, siann2-lang5 liau2-kai2 lu2-jin5 e5 sim, oat8-thau5 khoann3 gou7-hoe7 i2-keng cho7-seng5."
        ],
        [
          "我的心有一條路，等待夢中的腳步，是真抑是假，我甘願糊塗，恩恩怨怨行未停，啥人看破世間的情，無願相信你的付出是因為同情，若是無你伴阮過一生，心甘願放予伊冷。",
          "goa2 e5 sim u7 chit8 tiau5 lou7, tan2-thai7 bang7-tiong e5 kha-pou7, si7 chin iah8 si7 ke2, goa2 kam-goan7 hou5-tou5, un-un-oan3 oan3 kiann5 boe7 theng5, siann2-lang5 khoann3-phoa3 se3-kan e5 cheng5, bo5 goan7 siong-sin3 li2 e5 hu3-chhut si7 in-ui7 tong5-cheng5, na7 si7 bo5 li2 phoann7 gun2 koe3 it-seng, sim kam-goan7 pang3 hou7 i leng2."
        ],
        [
          "世情變遷浮浮沉沉，悲傷快樂由在人揀，若是無你伴阮過一生，花開較媠嘛無路用，雨落未停，摻著目屎墜落紅塵。",
          "se3-cheng5 pian3-chhian phu5-phu5-tim5-tim5, pi-siong khoai3-lok8 iu5-chai7 lang5 keng2, na7 si7 bo5 li2 phoann7 gun2 koe3 it-seng, hoe khui khah sui2 ma7 bo5 lou7-iong7, hou7 loh8 be7 theng5, chham tioh8 bak8-sai2 tui7-loh8 hong5-tin5."
        ]
      ],
      "篇名": "伴阮過一生"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "無論你怎樣癡情，留戀也是無路用，你有你的人生，我有我的前程，咱若是勉強啊來鬥陣，總會來造成一生的不幸，你何必為我來犧牲？啊！秋風冷，替咱惋惜這段情。",
          "bo5-lun7 li2 chainn2-iunn7 chhi-cheng5, liu5-loan5 ia7 si7 bo5-lou7-iong7, li2 u7 li2 e5 jin5-seng, goa2 u7 goa2 e5 chian5-theng5, lan2 na7 si7 bian2-kiong2 ah lai5 tau3-tin7, chong2 e7 lai5 cho7-seng5 it-seng e5 put-heng7, li2 ho5-pit ui7 goa2 lai5 hi-seng? ah! chhiu hong leng2, the3 lan2 oan2-sioh chit toann7 chiann5."
        ],
        [
          "無論你怎樣癡情，留戀也是無路用，你有你的人生，我有我的前程，咱若是勉強啊來鬥陣，總會來造成一生的不幸，你何必為我來犧牲？啊！秋風冷，替咱惋惜這段情。",
          "bo5-lun7 li2 chainn2-iunn7 chhi-cheng5, liu5-loan5 ia7 si7 bo5-lou7-iong7, li2 u7 li2 e5 jin5-seng, goa2 u7 goa2 e5 chian5-theng5, lan2 na7 si7 bian2-kiong2 ah lai5 tau3-tin7, chong2 e7 lai5 cho7-seng5 it-seng e5 put-heng7, li2 ho5-pit ui7 goa2 lai5 hi-seng? ah! chhiu hong leng2, the3 lan2 oan2-sioh chit toann7 chiann5."
        ],
        [
          "咱若是勉強啊來鬥陣，總會來造成一生的不幸，你何必為我來犧牲？啊！秋風冷，替咱惋惜這段情。",
          "lan2 na7 si7 bian2-kiong2 ah lai5 tau3-tin7, chong2 e7 lai5 cho7-seng5 it-seng e5 put-heng7, li2 ho5-pit ui7 goa2 lai5 hi-seng? ah! chhiu hong leng2, the3 lan2 oan2-sioh chit toann7 chiann5."
        ]
      ],
      "篇名": "何必來犧牲"
    }
  ]
}
