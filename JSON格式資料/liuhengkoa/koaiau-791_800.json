{
  "資料": [
    {
      "作者": "娃娃",
      "出版年": "0",
      "文類": "流行歌",
      "書寫系統": "漢字",
      "段": [
        [
          "人講這心情罕罕罕罕較快活，毋通太陰沉，想著會驚。有人真古意，定定嘛是有人變卦，這人情怎樣才看會破。人講這人生海海海海路好行，毋通斡頭望望著會茫，有人愛著阮，偏偏阮愛的是別人，這情債怎樣計較輸贏。",
          "lang5 kong2 che sim-cheng5 han2-han2-han2-han2 khah khoann3-oah8, m7-thang thai3 im-tim5, siunn7 tioh8 e7 kiann. u7 lang5 chin kou2-i3, tiann7-tiann7 ma7 si7 u7 lang5 pian3-koa3, che jin5-cheng5 chainn2-iunn7 chiah khoann3 e7 phoa3. lang5 kong2 che jin5-seng hai2-hai2-hai2-hai2 lou7 ho2 kiann5, m7-thang oat8-thau5 bang7 bang7 tioh8 e7 bang5, u7 lang5 ai3 tioh8 gun2, phian-phian gun2 ai3 e5 si7 pat8-lang5, che cheng5-che3 choann2-iunn7 ke3-kau3 su-iann5."
        ],
        [
          "輕輕鬆鬆人生路途阮來行，無人是應該永遠孤單，阮會歡喜有緣你做伴，欲離開笑笑阮無牽掛。人講這人生海海海海路好行，毋通斡頭望望著會茫，有人愛著阮，偏偏阮愛的是別人，這情債怎樣計較輸贏。",
          "khin-khin-sang-sang jin5-seng lou7-tou5 gun2 lai5 kiann5, bo5 lang5 si7 eng-kai eng2-oan2 kou-toann, gun2 e7 hoann-hi2 u7 ian5 li2 cho3-phoann7, beh li7-khui chhio3-chhio3 gun2 bo5 chhian-koa3. lang5 kong2 che jin5-seng hai2-hai2-hai2-hai2 lou7 ho2 kiann5, m7-thang oat8-thau5 bang7 bang7 tioh8 e7 bang5, u7 lang5 ai3 tioh8 gun2, phian-phian gun2 ai3 e5 si7 pat8-lang5, che cheng5-che3 choann2-iunn7 ke3-kau3 su-iann5."
        ],
        [
          "人講這人生海海海海路好行，毋通斡頭望望著會茫，有人愛著阮，偏偏阮愛的是別人，這情債怎樣計較輸贏。輕輕鬆鬆人生路途阮來行，無人是應該永遠孤單，阮會歡喜有緣你做伴，欲離開笑笑阮無牽掛。",
          "lang5 kong2 che jin5-seng hai2-hai2-hai2-hai2 lou7 ho2 kiann5, m7-thang oat8-thau5 bang7 bang7 tioh8 e7 bang5, u7 lang5 ai3 tioh8 gun2, phian-phian gun2 ai3 e5 si7 pat8-lang5, che cheng5-che3 choann2-iunn7 ke3-kau3 su-iann5. khin-khin-sang-sang jin5-seng lou7-tou5 gun2 lai5 kiann5, bo5 lang5 si7 eng-kai eng2-oan2 kou-toann, gun2 e7 hoann-hi2 u7 ian5 li2 cho3-phoann7, beh li7-khui chhio3-chhio3 gun2 bo5 chhian-koa3."
        ],
        [
          "人講這人生海海海海路好行，毋通斡頭望望著會茫，有人愛著阮，偏偏阮愛的是別人，這情債怎樣計較輸贏，這情債怎樣計較輸贏，這情債怎樣計較輸贏。",
          "lang5 kong2 che jin5-seng hai2-hai2-hai2-hai2 lou7 ho2 kiann5, m7-thang oat8-thau5 bang7 bang7 tioh8 e7 bang5, u7 lang5 ai3 tioh8 gun2, phian-phian gun2 ai3 e5 si7 pat8-lang5, che cheng5-che3 choann2-iunn7 ke3-kau3 su-iann5. che cheng5-che3 choann2-iunn7 ke3-kau3 su-iann5. che cheng5-che3 choann2-iunn7 ke3-kau3 su-iann5."
        ]
      ],
      "篇名": "海海人生"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "想起咱熱戀彼當初有時甜蜜有時又酸苦，甜蜜若火爐，酸苦若冰庫，予人真歹吞落肚。是咱的姻緣真堅固，袂來造成永遠難彌補，從今咱雙人，互相相照顧，共譜人生好路途。心愛的你可比是烘爐，你親像彼支茶古。心愛的咱可比樹奶糊，永遠是仝腳步，啊！除非是天落紅雨，咱的情愛無變故。",
          "siunn7-khi2 lan2 jiat8-loan5 hit tong-chhou u7-si5 tinn-bit8 u7-si5 iu7 sng-khou2, tinn-bit8 na7 he2-lou5, sng-khou2 na7 peng-khou3, hou7 lang5 chin phainn2 thun loh8 tou7. si7 lan2 e5 in-ian5 chin kian-kou3, boe7 lai5 cho7-seng5 eng2-oan2 lan5 mi5-pou2, chiong5-kim lan2 siang-lang5, hou7-siong sio chiau3-kou3, kiong7 phou2 jin5-seng ho2 lou7-tou5. sim-ai3--e5 li2 kho2-pi2 si7 hang-lou5, li2 chhin-chhiunn7 hit ki te5-kou2. sim-ai3--e5 lan2 kho2-pi2 chhiu7-leng-kou5, eng2-oan2 si7 kang5 kha-pou7, ah! tu5-hui si7 thinn loh8 ang5-hou7, lan2 e5 cheng5-ai3 bo5 pian3-kou3."
        ],
        [
          "想起咱熱戀彼當初有時甜蜜有時又酸苦，甜蜜若火爐，酸苦若冰庫，予人真歹吞落肚。是咱的姻緣真堅固，袂來造成永遠難彌補，從今咱雙人，互相相照顧，共譜人生好路途。心愛的你可比是烘爐，你親像彼支茶古。心愛的咱可比樹奶糊，永遠是仝腳步，啊！除非是天落紅雨，咱的情愛無變故。",
          "siunn7-khi2 lan2 jiat8-loan5 hit tong-chhou u7-si5 tinn-bit8 u7-si5 iu7 sng-khou2, tinn-bit8 na7 he2-lou5, sng-khou2 na7 peng-khou3, hou7 lang5 chin phainn2 thun loh8 tou7. si7 lan2 e5 in-ian5 chin kian-kou3, boe7 lai5 cho7-seng5 eng2-oan2 lan5 mi5-pou2, chiong5-kim lan2 siang-lang5, hou7-siong sio chiau3-kou3, kiong7 phou2 jin5-seng ho2 lou7-tou5. sim-ai3--e5 li2 kho2-pi2 si7 hang-lou5, li2 chhin-chhiunn7 hit ki te5-kou2. sim-ai3--e5 lan2 kho2-pi2 chhiu7-leng-kou5, eng2-oan2 si7 kang5 kha-pou7, ah! tu5-hui si7 thinn loh8 ang5-hou7, lan2 e5 cheng5-ai3 bo5 pian3-kou3."
        ],
        [
          "心愛的你可比是烘爐，你親像彼支茶古。心愛的咱可比樹奶糊，永遠是仝腳步，啊！除非是天落紅雨，咱的情愛無變故。",
          "sim-ai3--e5 li2 kho2-pi2 si7 hang-lou5, li2 chhin-chhiunn7 hit ki te5-kou2. sim-ai3--e5 lan2 kho2-pi2 chhiu7-leng-kou5, eng2-oan2 si7 kang5 kha-pou7, ah! tu5-hui si7 thinn loh8 ang5-hou7, lan2 e5 cheng5-ai3 bo5 pian3-kou3."
        ]
      ],
      "篇名": "烘爐茶"
    },
    {
      "作者": "古秀如",
      "出版年": "1994",
      "文類": "流行歌",
      "書寫系統": "漢字",
      "段": [
        [
          "踮這款感情交叉路頭，心內亂操操，敢知阮猶原底等候，等你何時回頭。敢講咱感情已經無效，分別佇今宵，想當初青春的恩愛永遠毋甘斡頭，愛你的心真想欲哭，離開你做袂到，情海深深真想將你留，為何留未椆。",
          "tiam3 chit khoan2 kam2-cheng5 kau-chhe lou7-thau5, sim-lai7 loan7-chhau-chhau, kam2 chai goan2 iu5-goan5 teh tan2-hau7, tan2 li2 ho5-si5 hoe5-thau5. kam2 kong2 lan2 kam2-cheng5 i2-keng bo5 hau7, hun-piat8 tu7 kim-siau, siunn7 tong-chhou chheng-chhun e5 un-ai3 eng2-oan2 m7 kam oat8-thau5, ai3 li2 e5 sim chin siunn7 beh khau3, li7-khui li2 cho3 be7 kau3, cheng5-hai2 chhim-chhim chin siunn7 chiong li2 lau5, ui7-ho5 lau5 be7 tiau5."
        ],
        [
          "踮這款感情交叉路頭，心內亂操操，敢知阮猶原底等候，等你何時回頭。敢講咱感情已經無效，分別佇今宵，想當初青春的恩愛永遠毋甘斡頭，愛你的心真想欲哭，離開你做袂到，情海深深真想將你留，為何留未椆。",
          "tiam3 chit khoan2 kam2-cheng5 kau-chhe lou7-thau5, sim-lai7 loan7-chhau-chhau, kam2 chai goan2 iu5-goan5 teh tan2-hau7, tan2 li2 ho5-si5 hoe5-thau5. kam2 kong2 lan2 kam2-cheng5 i2-keng bo5 hau7, hun-piat8 tu7 kim-siau, siunn7 tong-chhou chheng-chhun e5 un-ai3 eng2-oan2 m7 kam oat8-thau5, ai3 li2 e5 sim chin siunn7 beh khau3, li7-khui li2 cho3 be7 kau3, cheng5-hai2 chhim-chhim chin siunn7 chiong li2 lau5, ui7-ho5 lau5 be7 tiau5."
        ],
        [
          "愛你的心真想欲哭，離開你做袂到，情海深深真想將你留，為何留未椆。愛你的心真想欲哭，離開你做袂到，情海深深真想將你留，為何留未椆。",
          "ai3 li2 e5 sim chin siunn7 beh khau3, li7-khui li2 cho3 be7 kau3, cheng5-hai2 chhim-chhim chin siunn7 chiong li2 lau5, ui7-ho5 lau5 be7 tiau5. ai3 li2 e5 sim chin siunn7 beh khau3, li7-khui li2 cho3 be7 kau3, cheng5-hai2 chhim-chhim chin siunn7 chiong li2 lau5, ui7-ho5 lau5 be7 tiau5."
        ]
      ],
      "篇名": "留你留未椆"
    },
    {
      "作者": "羅文聰",
      "出版年": "0",
      "文類": "流行歌",
      "書寫系統": "漢字",
      "段": [
        [
          "目睭擘金，猶原傷心，規个房間茫霧攏未清。床頭的相片，已經無看見，為了啥物攏無留著半項全部提去。從來毋捌後悔愛過你，怎樣將你放袂記，我的想法未明，腳步未停，心頭嘛攏未清，留未椆你的心，離未開你的情，需要偌濟的精神，才會當全部閣再重新。",
          "bak8-chiu peh kim, iu5-goan5 siong-sim, kui e5 pang5-keng bong5-bu7 long2 be7 chheng. chhng5-thau5 e5 siong3-phinn3, i2-keng bo5 khoann3-kinn3, ui7-liau2 siann2-mih8 long2 bo5 lau5 tioh8 poann3 hang7 choan5-pou7 theh8--khi3. cheng5-lai5 m7 bat hou7-hoe2 ai3 ke3 li2, chainn2-iunn7 chiong li2 pang3 be7 ki3, goa2 e5 siunn7-hoat boe7 beng5, kha-pou7 be7 theng5, sim-thau5 ma7 long2 be7 chheng, lau5 be7 tiau5 li2 e5 sim, li5 be7 khui li2 e5 cheng5, su-iau3 loa7 che7 e5 cheng-sin5, chiah e7 tang3 choan5-pou7 koh chai3 teng5-sin."
        ],
        [
          "留未著你的心，離未開你的情，需要偌濟的時間，才會當恢復彼段感情，我等你的決定。",
          "lau5 be7 tioh8 li2 e5 sim, li5 be7 khui li2 e5 cheng5, su-iau3 loa7 che7 e5 si5-kan, chiah e7 tang3 hoe-hok8 hit toann7 kam2-cheng5, goa2 tan2 li2 e5 koat-teng7."
        ]
      ],
      "篇名": "留未椆你的心"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "你再三表明，無論好歹也陪伴我一生。河邊的談情，纏綿的橋頭，如今變成腦海中的走馬燈。既然你已經對我冷冰冰，我也袂當挽回你的情，失敗是失敗，意志我真堅定。好好閣來去尋前程，腦海中的走馬燈留戀啥路用。",
          "li2 chai3-sann piau2-beng5, bo5-lun7 ho2-phainn2 ia7 poe5-phoann7 goa2 it-seng. ho5-pinn e5 tam5 cheng5, tinn5-mi5 e5 kio5-thau5, ju5-kim pian3-seng5 nau2-hai2-tiong e5 chau2-be2-teng. ki3-jian5 li2 i2-keng tui3 goa2 leng2-peng-peng, goa2 ia7 boe7 tang3 ban2-hoe5 li2 e5 cheng5, sit-pai7 si7 sit-pai7, i3-chi3 goa2 chin kian-teng7. ho2-ho2 koh lai5-khi3 chhoe7 chian5-theng5, nau2-hai2-tiong e5 chau2-be2-teng liu5-loan5 siann2 lou7-eng7."
        ],
        [
          "你再三表明，無論好歹也陪伴我一生。河邊的談情，纏綿的橋頭，如今變成腦海中的走馬燈。既然你已經對我冷冰冰，我也袂當挽回你的情，失敗是失敗，意志我真堅定。好好閣來去尋前程，腦海中的走馬燈留戀啥路用。",
          "li2 chai3-sann piau2-beng5, bo5-lun7 ho2-phainn2 ia7 poe5-phoann7 goa2 it-seng. ho5-pinn e5 tam5 cheng5, tinn5-mi5 e5 kio5-thau5, ju5-kim pian3-seng5 nau2-hai2-tiong e5 chau2-be2-teng. ki3-jian5 li2 i2-keng tui3 goa2 leng2-peng-peng, goa2 ia7 boe7 tang3 ban2-hoe5 li2 e5 cheng5, sit-pai7 si7 sit-pai7, i3-chi3 goa2 chin kian-teng7. ho2-ho2 koh lai5-khi3 chhoe7 chian5-theng5, nau2-hai2-tiong e5 chau2-be2-teng liu5-loan5 siann2 lou7-eng7."
        ],
        [
          "既然你已經對我冷冰冰，我也袂當挽回你的情，失敗是失敗，意志我真堅定。好好閣來去尋前程，腦海中的走馬燈留戀啥路用。",
          "ki3-jian5 li2 i2-keng tui3 goa2 leng2-peng-peng, goa2 ia7 boe7 tang3 ban2-hoe5 li2 e5 cheng5, sit-pai7 si7 sit-pai7, i3-chi3 goa2 chin kian-teng7. ho2-ho2 koh lai5-khi3 chhoe7 chian5-theng5, nau2-hai2-tiong e5 chau2-be2-teng liu5-loan5 siann2 lou7-eng7."
        ]
      ],
      "篇名": "留戀啥路用"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "正月算來囉桃花開，娘今病囝無人知，君今問娘囉欲食啥物？欲食山東芳水梨。欲食我來去買，你買予我食，哎唷俺某喂。",
          "chiann-goeh8 sng3--lai5 lo5 tho5-hoe khui, niu5 tann pinn7 kiann2 bo5 lang5 chai, kun tann mng7 niu5-lo5 beh chiah8 siann2-mih8? beh chiah8 soann-tang phang chui2-lai5. beh chiah8 goa2 lai5-khi3 be2, li2 boe2 hou7 goa2 chiah8, ai-io3 an2 bou2-oe7."
        ],
        [
          "二月算來囉田草青，娘今病囝面青青，君今問娘囉欲食啥物？欲食生蠔來拍生。欲食我來去買，你買予我食，哎唷俺某喂。",
          "ji7-geh8 sng3--lai5 lo5 chhan5-chhau2 chheng, niu5 tann pinn7 kiann2 bin7 chhenn-chhenn, kun tann mng7 niu5-lo5 beh chiah8 siann2-mih8? beh chiah8 chhenn-o5 lai5 phah-chhenn. beh chiah8 goa2 lai5-khi3 be2, li2 boe2 hou7 goa2 chiah8, ai-io3 an2 bou2-oe7."
        ],
        [
          "三月算來囉人播田，娘今病囝心艱難，君今問娘囉欲食啥物？欲食老酒即大瓶。欲食我來去買，你買予我食，哎唷俺某喂。",
          "sann-geh8 sng3--lai5 lo5 lang5 pou3-chhan5, niu5 tann pinn7 kiann2 sim kan-lan5, kun tann mng7 niu5-lo5 beh chiah8 siann2-mih8? beh chiah8 lo2-chiu2 chiah toa7 pan5. beh chiah8 goa2 lai5-khi3 be2, li2 boe2 hou7 goa2 chiah8, ai-io3 an2 bou2-oe7."
        ],
        [
          "四月算來囉日頭長，娘今病囝面帶黃，君今問娘囉欲食啥物？欲食仙草滴白糖。欲食我來去買，你買予我食，哎唷俺某喂。",
          "si3-geh8 sng3--lai5 lo5 jit8-thau5 tiong2, niu5 tann pinn7 kiann2 bin7 toa3 ng5, kun tann mng7 niu5-lo5 beh chiah8 siann2-mih8? beh chiah8 sian-chhau2 tih peh8-thng5. beh chiah8 goa2 lai5-khi3 be2, li2 boe2 hou7 goa2 chiah8, ai-io3 an2 bou2-oe7."
        ],
        [
          "五月算來囉人扒船，娘今病囝心憂悶，君今問娘囉欲食啥物？欲食五香雙糕潤。欲食我來去買，你買予我食，哎唷俺某喂。",
          "gou7-geh8 sng3--lai5 lo5 lang5 pe5-chun5, niu5 tann pinn7 kiann2 sim iu-bun7, kun tann mng7 niu5-lo5 beh chiah8 siann2-mih8? beh chiah8 ngou2-hiong siang-ko-lun7. beh chiah8 goa2 lai5-khi3 be2, li2 boe2 hou7 goa2 chiah8, ai-io3 an2 bou2-oe7."
        ],
        [
          "六月算來囉六毒天，娘今病囝無張持，君今問娘囉欲食啥物？欲食新出紅荔枝。欲食我來去買，你買予我食，哎唷俺某喂。",
          "lak8-goeh8 sng3--lai5 lo5 lak8-tak8-thinn, niu5 tann pinn7 kiann2 bo5-tiunn-ti5, kun tann mng7 niu5-lo5 beh chiah8 siann2-mih8? beh chiah8 sin chhut ang5 nai7-chi. beh chiah8 goa2 lai5-khi3 be2, li2 boe2 hou7 goa2 chiah8, ai-io3 an2 bou2-oe7."
        ],
        [
          "七月算來囉秋風來，娘今病囝心礙謔，君今問娘囉欲食啥物？欲食豬肺炒鳳梨。欲食我來去買，你買予我食，哎唷俺某喂。",
          "chhit--geh8 sng3--lai5 lo5 chhiu-hong lai5, niu5 tann pinn7 kiann2 sim gai7-gioh8, kun tann mng7 niu5-lo5 beh chiah8 siann2-mih8? beh chiah8 ti-hi3 chha2 ong7-lai5. beh chiah8 goa2 lai5-khi3 be2, li2 boe2 hou7 goa2 chiah8, ai-io3 an2 bou2-oe7."
        ],
        [
          "八月算來囉是中秋，娘今病囝面憂憂，君今問娘囉欲食啥物？欲食麻豆文旦柚。欲食我來去買，你買予我食，哎唷俺某喂。",
          "poeh-geh8 sng3--lai5 lo5 si7 Tiong-chhiu, niu5 tann pinn7 kiann2 bin7 iu-iu, kun tann mng7 niu5-lo5 beh chiah8 siann2-mih8? beh chiah8 moa5-tau7 bun5-tan3-iu7. beh chiah8 goa2 lai5-khi3 be2, li2 boe2 hou7 goa2 chiah8, ai-io3 an2 bou2-oe7."
        ],
        [
          "九月算來囉九葡萄，娘今病囝無奈何，君今問娘囉欲食啥物？欲食羊肉炒烏棗。欲食我來去買，你買予我食，哎唷俺某喂。",
          "kau2-geh8 sng3--lai5 lo5 kau2 phu5-to5, niu5 tann pinn7 kiann2 bo5-nai7-ho5, kun tann mng7 niu5-lo5 beh chiah8 siann2-mih8? beh chiah8 iunn5-bah chha2 ou-cho2. beh chiah8 goa2 lai5-khi3 be2, li2 boe2 hou7 goa2 chiah8, ai-io3 an2 bou2-oe7."
        ],
        [
          "十月算來囉人收冬，娘今病囝腹裡空，君今問娘囉欲食啥物？欲食麻油炒雞公。欲食我來去買，你買予我食，哎唷俺某喂。",
          "chap8-goeh8 sng3--lai5 lo5 lang5 siu-tang, niu5 tann pinn7 kiann2 pak--nih8 khang, kun tann mng7 niu5-lo5 beh chiah8 siann2-mih8? beh chiah8 moa5-iu5 chha2 ke-kang. beh chiah8 goa2 lai5-khi3 be2, li2 boe2 hou7 goa2 chiah8, ai-io3 an2 bou2-oe7."
        ]
      ],
      "篇名": "病囝歌"
    },
    {
      "作者": "成鳳",
      "出版年": "0",
      "文類": "流行歌",
      "書寫系統": "漢字",
      "段": [
        [
          "病相思，暗自悲，想起你，袂當放袂記，怎樣你欲離開？",
          "pinn7 siunn-si, am3 chu7 pi, siunn7-khi2 li2, boe7 tang3 pang3 be7 ki3, chainn2-iunn7 li2 beh li7-khui?"
        ],
        [
          "放棄我，孤單底想你，啊！船螺聲漸漸去，愛人哪你敢知影我病相思。",
          "hong3-khi3 goa2, kou-toann teh siunn7 li2, ah! chun5-le5-siann chiam7-chiam7 khi3, ai3-jin5-na2 li2 kam2 chai-iann2 goa2 pinn7 siunn-si."
        ]
      ],
      "篇名": "病相思"
    },
    {
      "作者": "謝金燕",
      "出版年": "0",
      "文類": "流行歌",
      "書寫系統": "漢字",
      "段": [
        [
          "人講咱的情前世早就已經註定，緣份即爾薄，一生為你來拖磨，無人知影，總是無依無倚無奈心情。愛你的心袂通予來靠岸，毋知你的心敢有深，深甲阮痛疼，放阮孤單，教阮無風嘛會寒。",
          "lang5 kong2 lan2 e5 cheng5 cheng5-si3 cha2 chiu7 i2-keng chu3-tiann7, ian5-hun7 chiah-nih poh8, it-seng ui7 li2 lai5 thoa-boa5, bo5 lang5 chai-iann2, chong2-si7 bo5 i bo5 oa2 bo5-nai7 sim-chiann5. ai3 li2 e5 sim boe7 thang hou7 lai5 kho3-hoann7, m7 chai li2 e5 sim kam2 u7 chhim, chhim kah goan2 thiann3-thang3, pang3 goan2 kou-toann, ka3 goan2 bo5 hong ma7 e7 koann5."
        ],
        [
          "這款的命，總是無人照顧無人做伴，愛你的心也猶原是孤單。看無你疼阮的心，等無我思念的形影，阮寂寞的心永遠是散赤。希望你牽阮的手，叫一聲心愛的名，聲聲句句攏是阮愛聽（疼入阮心肝）。",
          "chit khoan2 e5 mia7, chong2-si7 bo5 lang5 chiau3-kou3 bo5 lang5 cho3-phoann7, ai3 li2 e5 sim ia7 iu5-goan5 si7 kou-toann. khoann3 bo5 li2 thiann3 goan2 e5 sim, tan2 bo5 goa2 su-liam7 e5 heng5-iann2, goan2 chek8-bok8 e5 sim eng2-oan2 si7 san3-chhiah. hi-bong7 li2 khan goan2 e5 chhiu2, kio3 chit8 siann sim-ai3 e5 mia5, siann-siann-ku3-ku3 long2 si7 goan2 ai3 thiann (thiann3 jip8 goan2 sim-koann) ."
        ]
      ],
      "篇名": "疼入阮心肝"
    },
    {
      "作者": "羅文聰",
      "出版年": "0",
      "文類": "流行歌",
      "書寫系統": "漢字",
      "段": [
        [
          "寂寞的寒天，夜風伴空虛。我決心今夜欲離開，拍開行李藏好對你的思念，從今以後咱的代誌攏放袂記。",
          "chek8-bok8 e5 koann5-thinn, ia7-hong phoann7 khang-hi. goa2 koat-sim kim-ia7 beh li7-khui, phah khui heng5-li2 chhang3 ho2 tui3 li2 e5 su-liam7, chiong5-kim-i2-au7 lan2 e5 tai7-chi3 long2 pang3 be7 ki3."
        ],
        [
          "因為我疼心，所以才拆情，才發現愈是故意，記憶愈清醒。",
          "in-ui7 goa2 thiann3 sim, sou2-i2 chiah thiah cheng5, chiah hoat-hian7 lu2 si7 kou3-i3, ki3-ek lu2 chheng-chhinn2."
        ],
        [
          "因為我疼心，所以才拆情，才瞭解一生中有真濟物件尋著閣遺失。",
          "in-ui7 goa2 thiann3 sim, sou2-i2 chiah thiah cheng5, chiah liau2-kai2 it-seng tiong u7 chin che7 mih8-kiann7 chhoe7 tioh8 koh i5-sit."
        ]
      ],
      "篇名": "疼心．拆情"
    },
    {
      "作者": "許常德",
      "出版年": "0",
      "文類": "流行歌",
      "書寫系統": "漢字",
      "段": [
        [
          "毋知你對阮敢是真心，三更半暝來揤阮的電鈴，講你佮伊已經過去，希望你咱重新開始。明知我對你有感情，為何講我耽誤你的青春，想起你我鬥陣的種種，毋是講過去就會放袂記。",
          "m7 chai li2 tui3 gun2 kann2 si7 chin-sim, sann-kenn-poann3-mi5 lai5 chhih goan2 e5 tian7-leng5, kong2 li2 kah i i2-keng koe3--khi3, hi-bong7 li2 lan2 teng5-sin khai-si2. beng5-chai goa2 tui3 li2 u7 kam2-cheng5, ui7-ho5 kong2 goa2 tam-gou7 li2 e5 chheng-chhun, siunn7-khi2 li2 goa2 tau3-tin7 e5 chiong2-chiong2, m7 si7 kong2 koe3-khi3 chiu7 e7 pang3 be7 ki3."
        ],
        [
          "希望你會將阮疼予入心，拆過的心愛敢有光明。我對你的情予時間證明，今生未閣予你傷心。希望你會將阮疼予入心，等待你回頭敢有可能。放蕩的日子如今已過去，我會將你疼入心。〈疼未入心〉",
          "hi-bong7 li2 e7 chiong3 goan2 thiann3 hou7 jip8 sim, thiah koe3 e5 sim-ai3 kam2 u7 kong-beng5. goa2 tui3 li2 e5 cheng5 hou7 si5-kan cheng3-beng5, kim-seng be7 koh hou7 li2 siong-sim. hi-bong7 li2 e7 chiong goan2 thiann3 hou7 jip8 sim, tan2-thai7 li2 hoe5-thau5 kam2 u7 kho2-leng5. hong3-tong7 e5 jit8-chi2 ju5-kim i2 koe3-khi3, goa2 e7 chiong li2 thiann3 jip8 sim.  (thiann3 be7 jip8 sim)"
        ],
        [
          "當初是我太多情，毋甘來共你使個性，目睭瞌一爿，在你車跋反，也是為著情。無疑你即酷行，一聲隨拍銃，軟塗深掘掘甲即爾深無諒情。啊！無心情啊！想著凝，親像你這款呀虛華的本性，莫怪我莫怪我疼你未入心。",
          "tong-chhou si7 goa2 thai3 to-cheng5, m7 kam lai5 ka7 li2 sai2 ko3-seng3, bak8-chiu kheh chit8 peng5, chai7 li2 chhia-poah8-peng2, ia7 si7 ui7 tioh8 cheng5. bo5-gi5 li2 chiah khok-heng5, chit8 siann sui5 phah-chheng3, nng2-thou5-chhim-kut8 kut8 kah chiah-nih chhim bo5 liong7-cheng5. ah! bo5 sim-cheng5 ah! siunn7 tioh8 gian5, chhin-chhiunn7 li2 chit khoan2 ia hi-hoa e5 pun2-seng3, bok8-koai3 goa2 bok8-koai3 goa2 thiann3 li2 be7 jip8 sim."
        ],
        [
          "當初是我太多情，毋甘來共你使個性，目睭瞌一爿，在你車跋反，也是為著情。無疑你即酷行，一聲隨拍銃，軟塗深掘掘甲即爾深無諒情。啊！無心情啊！想著凝，親像你這款呀虛華的本性，莫怪我莫怪我疼你未入心。",
          "tong-chhou si7 goa2 thai3 to-cheng5, m7 kam lai5 ka7 li2 sai2 ko3-seng3, bak8-chiu kheh chit8 peng5, chai7 li2 chhia-poah8-peng2, ia7 si7 ui7 tioh8 cheng5. bo5-gi5 li2 chiah khok-heng5, chit8 siann sui5 phah-chheng3, nng2-thou5-chhim-kut8 kut8 kah chiah-nih chhim bo5 liong7-cheng5. ah! bo5 sim-cheng5 ah! siunn7 tioh8 gian5, chhin-chhiunn7 li2 chit khoan2 ia hi-hoa e5 pun2-seng3, bok8-koai3 goa2 bok8-koai3 goa2 thiann3 li2 be7 jip8 sim."
        ],
        [
          "無疑你即酷行，一聲隨拍銃，軟塗深掘掘甲即爾深無諒情。啊！無心情啊！想著凝，親像你這款呀虛華的本性，莫怪我莫怪我疼你未入心。",
          "bo5-gi5 li2 chiah khok-heng5, chit8 siann sui5 phah-chheng3, nng2-thou5-chhim-kut8 kut8 kah chiah-nih chhim bo5 liong7-cheng5. ah! bo5 sim-cheng5 ah! siunn7 tioh8 gian5, chhin-chhiunn7 li2 chit khoan2 ia hi-hoa e5 pun2-seng3, bok8-koai3 goa2 bok8-koai3 goa2 thiann3 li2 be7 jip8 sim."
        ]
      ],
      "篇名": "疼予入心"
    }
  ]
}
