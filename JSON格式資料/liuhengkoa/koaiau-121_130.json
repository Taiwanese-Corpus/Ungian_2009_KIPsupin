{
  "資料": [
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "東爿日頭浮出來，清風對面吹過來。初出社會的少女啥物都毋知，踮厝內父母也時常交代，出外來交朋友互相了解，事事項項愛小心，毋通來做歹。",
          "tang-peng5 jit8-thau5 phu5--chhut-lai5, chheng-hong tui3-bin7 chhe--koe3-lai5. chhou chhut sia7-hoe7 e5 siau3-lu2 siann2-mih8 to m7 chai, tiam3 chhu3-lai7 pe7-bu2 ia7 si5-siong5 kau-tai7, chhut-goa7 lai5 kau peng5-iu2 hou7-siong liau2-kai2, su7-su7-hang7-hang7 ai3 sio2-sim, m7 thang lai5 cho3 phainn2."
        ],
        [
          "黃昏日頭欲落西，暗風對面吹過來。初出社會的少女啥物都毋知，一旦來出社會著愛了解，有困難的代誌著愛忍耐，事事項項目睭金，毋通來變歹。",
          "hong5-hun jit8-thau5 beh loh8 sai, am3-hong tui3-bin7 chhe--koe3-lai5. chhou chhut sia7-hoe7 e5 siau3-lu2 siann2-mih8 to m7 chai, it-tan3 lai5 chhut sia7-hoe7 tioh8 ai3 liau2-kai2, u7 khun3-lan5 e5 tai7-chi3 tioh8 ai3 jim2-nai7, su7-su7-hang7-hang7 bak8-chiu kim, m7 thang lai5 pinn3-phainn2."
        ],
        [
          "東爿日頭浮出來，清風對面吹過來。初出社會的少女啥物都毋知，踮厝內父母也時常交代，出外來交朋友互相了解，事事項項愛小心，毋通來做歹。",
          "tang-peng5 jit8-thau5 phu5--chhut-lai5, chheng-hong tui3-bin7 chhe--koe3-lai5. chhou chhut sia7-hoe7 e5 siau3-lu2 siann2-mih8 to m7 chai, tiam3 chhu3-lai7 pe7-bu2 ia7 si5-siong5 kau-tai7, chhut-goa7 lai5 kau peng5-iu2 hou7-siong liau2-kai2, su7-su7-hang7-hang7 ai3 sio2-sim, m7 thang lai5 cho3 phainn2."
        ]
      ],
      "篇名": "少女的心聲"
    },
    {
      "作者": "武雄",
      "出版年": "0",
      "文類": "流行歌",
      "書寫系統": "漢字",
      "段": [
        [
          "阮厝邊彼个歐巴桑，有一工提一張批，來央我唸予伊聽，批是囝對軍中寄來的，內底是按爾寫：",
          "goan2 chhu3-pinn hit e5 ou-pa-sang3, u7 chit8 kang theh8 chit8 tiunn phoe, lai5 iang goa2 liam7 hou7 i thiann, phoe si7 in kiann2 tui3 kun-tiong kia3--lai5 e5, lai7-te2 si7 an2-ni sia2:"
        ],
        [
          "阿母我也已經平安來到這个部隊，自從入伍開始，經過這段日子，萬項代誌也攏慣勢，請媽媽千萬毋免傷悲。",
          "a-bu2 goa2 ia7 i2-keng peng5-an lai5-kau3 chit e5 pou7-tui7, chu7-chiong5 jip8-ngou2 khai-si2, keng-ke3 chit toann7 jit8-chi2, ban7-hang7 tai7-chi3 ia7 long2 koan3-si3, chhiann2 ma-ma chhian-ban7 m7 bian2 siong-pi."
        ],
        [
          "彼口灶的代誌，我捌聽阮厝頭家講過，老爸是一个老芋仔，落尾家己出來拍天下，累積淡薄仔錢，娶老母，生兩个後生。",
          "in hit khau2 chau3 e5 tai7-chi3, goa2 pat thiann goan2 chhu3-thau5-ke kong2 koe3, in lau7-pe7 si7 chit8 e5 lau7 ou7-a2, loh8-be2 ka-ki7 chhut lai5 phah thian-ha7, lui2-chek tam7-poh8-a2 chinn5, chhoa7 in lau7-bu2, senn nng7 e5 hau7-senn."
        ],
        [
          "兩个兄弟仔十統歲就出去佮人迫追，有一擺角頭的拖筊，小弟煞去予人刣死，無偌久老爸也因為操勞過多，佇病院內過身，聽講彼暗的雨落真大，伊佇老爸的眠床頭跪一暝，想起著我少年彼時，真正匪類，攏無聽你教示，定定惹你受氣，如今我會安份守己，希望你心內會當安慰。",
          "in nng7 e5 hiann-ti7-a2 chap8 thong2 hoe3 chiu7 chhut khi3 kah lang5 pek-tui, u7 chit8 pai2 kak-thau5--e5 thoa kiau2, in sio2-ti7 soah khi3 hou7 lang5 thai5 si2, bo5 loa7 ku2 in lau7-pe7 ia7 in-ui7 chhau-lo5 ke3 to, ti7 penn7-inn7 lai7 koe3-sin, thiann-kong2 hit am3 e5 hou7 loh8 chin toa7, i ti7 in lau7-pe7 e5 bin5-chhng5-thau5 kui7 chit8 me5, siunn7 khi2 tioh8 goa2 siau3-lian5 hit-si5, chin-chiann3 hui2-lui7, long2 bo5 thiann li2 ka3-si7, tiann7-tiann7 jia2 li2 siu7-khi3, ju5-kim goa2 e7 an-hun7 siu2-ki2, hi-bong7 li2 sim-lai7 e7 tang3 an-ui3."
        ],
        [
          "關於將國語的批，按怎用台語來共唸出來，我有較憨慢，親像摸魚打混勾心鬥角這款詞，我實在毋知欲按怎翻較媠氣。",
          "koan-u5 chiong kok-gu2 e5 phoe, an2-choann2 eng7 Tai5-gi2 lai5 ka7 liam7--chhut-lai5, goa2 u7 khah ham7-ban7, chhin-chhiunn7 bong-hu5 tann2-hun7 kou-sim-tau3 kak chit khoan2 si5, goa2 sit8-chai7 m7 chai beh an2-choann2 hoan khah sui2-khui3."
        ],
        [
          "伊批寫了真長，所以有一寡內容我就無照字面唸出來，只是用我家己想的，浪子回頭的故事落去解說。歐巴桑那聽目睭那擂，閣央我替伊回一張批，伊講阿囝仔喂，你寄的批已經收著，我真歡喜，凡事就愛忍耐，也毋免煩惱厝內，阿母會曉照顧家己，你的身體嘛愛特別注意。",
          "i phoe sia2 liau2 chin tng5, sou2-i2 u7 chit8 koa2 loe7-iong5 goa2 chiu7 bo5 chiau3 ji7-bin7 liam7--chhut-lai5, chi2-si7 eng7 goa2 ka-ki7 siunn7 e5, long7-chu2 hoe5-thau5 e5 kou3-su7 loh8 khi3 kai2-soeh. ou-pa-sang3 na2 thiann bak8-chiu na2 lui5, koh iang goa2 the3 i he5 chit8 tiunn phoe, i kong2 a-kiann2--a2 oe7, li2 kia3 e5 phoe i2-keng siu--tioh8, goa2 chin hoann-hi2, hoan5-su7 chiu7 ai3 jim2-nai7, ia7 m7 bian2 hoan5-lo2 chhu3-lai7, a-bu2 e7-hiau2 chiau3-kou3 ka-ki7, li2 e5 sin-the2 ma7 ai3 tek8-piat8 chu3-i3."
        ],
        [
          "歐巴桑那講那拭目屎，所以我有時間將伊的意思，用較婉轉的字句寫落來，突然間感覺實在家己的學問算來嘛是未歹，伊閣講聽候明年你若退伍轉來厝內，娶一个好家後，做一个小生理，我的責任就攏完成，會使放心跟我恁爸來去。",
          "ou-pa-sang3 na2 kong2 na2 chhit bak8-sai2, sou2-i2 goa2 u7 si5-kan chiong i e5 i3-su3, iong7 khah oan2-choan2 e5 ji7-ku3 sia2--loh8-lai5, tut8-jian5-kan kam2-kak sit8-chai7 ka-ki7 e5 hak8-bun7 sng3 lai5 ma7 si7 boe7 phainn2, i koh kong2 theng3-hau7 me5-ni5 li2 na7 the3-ngou2 tng2 lai5 chhu3-lai7, chhoa7 chit8 e5 ho2 ke-au7, choe3 chit8 e5 sio2 seng-li2, goa2 e5 chek-jim7 chiu7 long2 oan5-seng5, e7-sai2 hong3-sim toe3 goa2 lin2 pe7 lai5-khi3."
        ],
        [
          "批寫完，歐巴桑一直共我說謝，叫我免共送，看著伊的眼神充滿了希望，我的心情煞愈來愈沉重，有一寡話毋知欲按怎共開喙，佇批內，後生有講伊已經閣簽落去，這个兵愛做一世人。徛底亭仔腳看歐巴桑的人影，慢慢行入彼條無尾巷，我的目箍也漸漸已經紅。",
          "phoe sia2 oan5, ou-pa-sang3 it-tit8 ka7 goa2 seh-sia7, kio3 goa2 bian2 ka7 sang3, khoann3 tioh8 i e5 gan2-sin5 chhiong-moa2 liau2 hi-bong7, goa2 e5 sim-cheng5 soah ju2 lai5 ju2 tim5-tang7, u7 chit8 koa2 oe7 m7 chai beh an2-choann2 ka7 khui-chhui3, ti7 phoe-lai7, in hau7-senn u7 kong2 i i2-keng koh chhiam--loh8-khi3, chit e5 peng ai3 choe3 chit8-si3-lang5. khia7 ti7 teng5-a2-kha khoann3 ou-pa-sang3 e5 lang5-iann2, ban7-ban7 kiann5 jip8 hit tiau5 bo5-boe2-hang7, goa2 e5 bak8-khou ia7 chiam7-chiam7 i2-keng ang5."
        ]
      ],
      "篇名": "少年老芋仔"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "春天的花是無限清芳，秋天的月是無限清亮。少年的我是無限的快樂，美麗的小姑娘在那內？",
          "chhun-thinn e5 hoe si7 bu5-han7 chheng-phang, chhiu-thinn e5 geh8 si7 bu5-han7 chheng-liang7. siau3-lian5 e5 goa2 si7 bu5-han7 e5 khoai3-lok8, bi2-le7 e5 sio2 kou-niu5 chai7 na2 ne?"
        ],
        [
          "春天的花是無限清芳，秋天的月是無限清亮。少年的我是無限的快樂，美麗的小姑娘在那內？",
          "chhun-thinn e5 hoe si7 bu5-han7 chheng-phang, chhiu-thinn e5 geh8 si7 bu5-han7 chheng-liang7. siau3-lian5 e5 goa2 si7 bu5-han7 e5 khoai3-lok8, bi2-le7 e5 sio2 kou-niu5 chai7 na2 ne?"
        ],
        [
          "寶貴的情像月娘，甘蜜的愛像花芳。少年的我無拍拚，怎樣會予伊快樂歡喜。",
          "po2-kui3 e5 cheng5 chhiunn7 goeh8-niu5, kam-bit8 e5 ai3 chhiunn7 hoe-phang. siau3-lian5 e5 goa2 bo5 phah-piann3, chainn2-iunn7 e7 hou7 i khoai3-lok8 hoann-hi2."
        ],
        [
          "春天的花是無限清芳，秋天的月是無限清亮。少年的我是無限的快樂，美麗的小姑娘在那內？",
          "chhun-thinn e5 hoe si7 bu5-han7 chheng-phang, chhiu-thinn e5 geh8 si7 bu5-han7 chheng-liang7. siau3-lian5 e5 goa2 si7 bu5-han7 e5 khoai3-lok8, bi2-le7 e5 sio2 kou-niu5 chai7 na2 ne?"
        ],
        [
          "寶貴的情像月娘，甘蜜的愛像花芳。少年的我無拍拚，怎樣會予伊快樂歡喜。",
          "po2-kui3 e5 cheng5 chhiunn7 goeh8-niu5, kam-bit8 e5 ai3 chhiunn7 hoe-phang. siau3-lian5 e5 goa2 bo5 phah-piann3, chainn2-iunn7 e7 hou7 i khoai3-lok8 hoann-hi2."
        ],
        [
          "春天的花是無限清芳，秋天的月是無限清亮。少年的我是無限的快樂，美麗的小姑娘在那內？",
          "chhun-thinn e5 hoe si7 bu5-han7 chheng-phang, chhiu-thinn e5 geh8 si7 bu5-han7 chheng-liang7. siau3-lian5 e5 goa2 si7 bu5-han7 e5 khoai3-lok8, bi2-le7 e5 sio2 kou-niu5 chai7 na2 ne?"
        ]
      ],
      "篇名": "少年的我"
    },
    {
      "作者": "蘇兒真",
      "出版年": "0",
      "文類": "流行歌",
      "書寫系統": "漢字",
      "段": [
        [
          "少年的孤單毋知你敢知影？阮的純情夢望你做伴，毋驚命運來拖，欲用阮的歌聲，唱出我對你思戀的歌。",
          "siau3-lian5 e5 kou-toann m7 chai li2 kam2 chai-iann2? goan2 e5 sun5-cheng5 bang7 bang7 li2 cho3-phoann7, m7 kiann mia7-un7 lai5 thoa, beh iong7 gun2 e5 koa-siann, chhiunn3 chhut goa2 tui3 li2 su-loan7 e5 koa."
        ],
        [
          "將你囥佇心肝，想欲予你知影。天頂的月娘笑阮戇膽，寄予你的一張信，煞無寫你的地址。",
          "chiong li2 khng3 ti7 sim-koann, siunn7 beh hou7 li2 chai-iann2. thinn-teng2 e5 goeh8-niu5 chhio3 goan2 gong7-tann2, kia3 hou7 li2 e5 chit8 tiunn sin3, soah bo5 sia2 li2 e5 te7-chi2."
        ],
        [
          "無勇氣對你講出心內的話，敢知影阮少年的孤單？毋知影你心內敢有我？日日夜夜想你想攏未煞，敢知影阮少年的孤單？毋知影你心內敢有我？希望毋通變成夢一場。",
          "bo5 iong2-khi3 tui3 li2 kong2 chhut sim-lai7 e5 oe7, kam2 chai-iann2 goan2 siau3-lian5 e5 kou-toann? m7 chai-iann2 li2 sim-lai7 kam2 u7 goa2? jit8-jit8 ia7-ia7 siunn7 li2 siunn7 long2 boe7 soah, kam2 chai-iann2 goan2 siau3-lian5 e5 kou-toann? m7 chai-iann2 li2 sim-lai7 kam2 u7 goa2? hi-bong7 m7 thang pinn3-chiann5 bang7 chit8 tiunn5."
        ]
      ],
      "篇名": "少年的孤單"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "雙人同心千辛萬苦攏吞忍，渡過苦海事事項項真正順，安呀少爺船!",
          "siang-lang5 tang5-sim chhian-sin ban7-khou2 long2 thun-lun2, tou7-koe3 khou2-hai2 su7-su7-hang7-hang7 chin-chiann3 sun7, an--ah siau3-ia5 chun5!"
        ],
        [
          "人講歹竹串串才會出好筍，駛過歹船才知好船真正穩，安呀少爺船!",
          "lang5 kong2 phainn2 tek chhng3-chhng3 chiah e7 chhut ho2 sun2, sai2 ke3 phainn2 chun5 chiah chai ho2 chun5 chin-chiann3 un2, an--ah siau3-ia5 chun5!"
        ],
        [
          "三年一閏好抑是歹是照輪，中途苦淡船頂石橋假若輪，安呀少爺船!",
          "sann ni5 chit8 lun7 ho2 iah8 si7 phainn2 si7 chiau3-lun5, tiong-tou5 khou2 tiam7 chun5-teng2 chioh8-kio5 ka2-na2 lun5, an--ah siau3-ia5 chun5!"
        ]
      ],
      "篇名": "少爺船"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "風為何即爾酸？暝為何即爾長？世情演變予人袂按算，今夜猶原目金到天光。",
          "hong ui7-ho5 chiah-nih sng? mi5 ui7-ho5 chiah-nih tng5? se3-cheng5 ian2-pian3 hou7 lang5 be7 an3-sng3, kim-ia7 iu5-goan5 bak8-kim kau3 thinn-kng."
        ],
        [
          "啊！種種的思戀種種的情懷感覺愈離愈遠，心內的憂愁心內的操煩叫啥人來慰問，恐驚咱的情像無雄鴨卵，千年的日子也無地向，佗位尋解脫秘方？",
          "ah! chiong2-chiong2 e5 su-loan7 chiong2-chiong2 e5 cheng5-hoai5 kam2-kak ju2 li5 ju2 hng7, sim-lai7 e5 iu-chhiu5 sim-lai7 e5 chhau-hoan5 kio3 siann2 lang5 lai5 ui3-bun7, khiong2-kiann lan2 e5 cheng5 chhiunn7 bo5 heng5 ah-nng7, chheng ni5 e5 jit8-chi2 ia7 bo5 te7-hiong3, tah-ui7 chhoe7 kai2-thoat pi3-hng?"
        ],
        [
          "風為何即爾酸？暝為何即爾長？世情演變予人袂按算，今夜猶原目金到天光。",
          "hong ui7-ho5 chiah-nih sng? mi5 ui7-ho5 chiah-nih tng5? se3-cheng5 ian2-pian3 hou7 lang5 be7 an3-sng3, kim-ia7 iu5-goan5 bak8-kim kau3 thinn-kng."
        ],
        [
          "啊！種種的思戀種種的情懷感覺愈離愈遠，心內的憂愁心內的操煩叫啥人來慰問，恐驚咱的情像無雄鴨卵，千年的日子也無地向，佗位尋解脫秘方？",
          "ah! chiong2-chiong2 e5 su-loan7 chiong2-chiong2 e5 cheng5-hoai5 kam2-kak ju2 li5 ju2 hng7, sim-lai7 e5 iu-chhiu5 sim-lai7 e5 chhau-hoan5 kio3 siann2 lang5 lai5 ui3-bun7, khiong2-kiann lan2 e5 cheng5 chhiunn7 bo5 heng5 ah-nng7, chheng ni5 e5 jit8-chi2 ia7 bo5 te7-hiong3, tah-ui7 chhoe7 kai2-thoat pi3-hng?"
        ],
        [
          "啊！種種的思戀種種的情懷感覺愈離愈遠，心內的憂愁心內的操煩叫啥人來慰問，恐驚咱的情像無雄鴨卵，千年的日子也無地向，佗位尋解脫秘方？",
          "ah! chiong2-chiong2 e5 su-loan7 chiong2-chiong2 e5 cheng5-hoai5 kam2-kak ju2 li5 ju2 hng7, sim-lai7 e5 iu-chhiu5 sim-lai7 e5 chhau-hoan5 kio3 siann2 lang5 lai5 ui3-bun7, khiong2-kiann lan2 e5 cheng5 chhiunn7 bo5 heng5 ah-nng7, chheng ni5 e5 jit8-chi2 ia7 bo5 te7-hiong3, tah-ui7 chhoe7 kai2-thoat pi3-hng?"
        ]
      ],
      "篇名": "心中鎖"
    },
    {
      "作者": "黃永發",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心內聲音一直響未停，夢中的愛戀戀未醒。為你訴悲情，人心內只有你，規暝攏是你，夢中的人來來去去，擾亂心安定。",
          "sim-lai7 siann-im it-tit8 hiang2 boe7 theng5, bang7-tiong e5 ai3-loan5 loan5 be7 chhinn2. ui7 li2 sou3 pi-cheng5, lang5 sim-lai7 chi2-u7 li2, kui-me5 long2 si7 li2, bang7-tiong e5 lang5 lai5-lai5-khi3-khi3, jiau2-loan7 sim an-tiann7."
        ],
        [
          "愛人你的心分也分未清，想起你的情，亂亂未平靜。總是愛情浮浮沉沉未安穩，失去了分寸總是緣份，搖搖擺擺耽誤阮，等待是一生。",
          "ai3-jin5 li2 e5 sim hun ia7 hun be7 chheng, siunn7-khi2 li2 e5 cheng5, loan7-loan7 be7 peng5-cheng7. chong2-si7 ai3-cheng5 phu5-phu5-tim5-tim5 boe7 an-un2, sit-khi3 liau2 hun-chhun3 chong2-si7 ian5-hun7, io5-io5-pai2-pai2 tam-gou7 goan2, tan2-thai7 si7 it-seng."
        ],
        [
          "總是愛情浮浮沉沉未安穩，失去了分寸總是緣份，搖搖擺擺耽誤阮，等待是一生。",
          "chong2-si7 ai3-cheng5 phu5-phu5-tim5-tim5 boe7 an-un2, sit-khi3 liau2 hun-chhun3 chong2-si7 ian5-hun7, io5-io5-pai2-pai2 tam-gou7 goan2, tan2-thai7 si7 it-seng."
        ]
      ],
      "篇名": "心內只有你"
    },
    {
      "作者": "鄭俊義",
      "出版年": "0",
      "文類": "流行歌",
      "書寫系統": "漢字",
      "段": [
        [
          "回想往事，引阮目睭罩雺霧。你的形影夜夜在夢中浮，為怎樣雙人無緣做鴛鴦，為怎樣思念比性命較久。",
          "hoe5-siong2 ong2-su7, in2 goan2 bak8-chiu ta3 bong5-bu7. li2 e5 heng5-iann2 ia7-ia7 chai7 bang7-tiong phu5, ui7 chainn2-iunn7 siang-lang5 bo5 ian5 choe3 oan-iunn, ui7 chainn2-iunn7 su-liam7 pi2 sinn3-mia7 khah ku2."
        ],
        [
          "落葉已知秋，心病無藥救，酒落難解愁，心內的事幾時休。",
          "loh8-hioh8 i2 ti chhiu, sim-pinn7 bo5 ioh8 kiu3, chiu2 loh8 lan5 kai2-chhiu5, sim-lai7 e5 su7 kui2 si5 hiu."
        ]
      ],
      "篇名": "心內事幾時休"
    },
    {
      "作者": "無",
      "出版年": "0",
      "文類": "流行歌",
      "書寫系統": "漢字",
      "段": [
        [
          "心內的事無人通知影，對阮求婚同時兩个兄。一个對著事業真拍拚，一个英俊有錢有名聲，兩个攏是真心對待阮。",
          "sim-lai7 e5 su7 bo5 lang5 thang chai-iann2, tui3 gun2 kiu5-hun tong5-si5 nng7 e5 hiann. chit8 e5 tui3 tioh8 su7-giap8 chin phah-piann3, chit8 e5 eng-chun3 u7 chinn5 u7 mia5-siann, nng7 e5 long2 si7 chin-sim tui3-thai7 goan2."
        ],
        [
          "門當戶對得意的郎君，予阮心內想著又矛盾，應該怎樣心肝亂紛紛，算來兩个阮攏有意愛，如何拍算袂曉通安排，愈想也是無法通安排，心內事情也是無人知。",
          "mng5-tong-hou7-tui3 tek-i3 e5 long5-kun, hou7 gun2 sim-lai7 siunn7 tioh8 iu7 mau5-tun2, eng-kai chainn2-iunn7 sim-koann loan7-hun-hun, sng3 lai5 nng7 e5 goan2 long2 u7 i3-ai3, ju5-ho5 phah-sng3 boe7 hiau2 thang an-pai5, lu2 siunn7 ia7 si7 bo5-hoat thang an-pai5, sim-lai7 su7-cheng5 ia7 si7 bo5 lang5 chai."
        ],
        [
          "心內的事無人通知影，對阮求婚同時兩个兄。一个對著事業真拍拚，一个英俊有錢有名聲，兩个攏是真心對待阮。",
          "sim-lai7 e5 su7 bo5 lang5 thang chai-iann2, tui3 gun2 kiu5-hun tong5-si5 nng7 e5 hiann. chit8 e5 tui3 tioh8 su7-giap8 chin phah-piann3, chit8 e5 eng-chun3 u7 chinn5 u7 mia5-siann, nng7 e5 long2 si7 chin-sim tui3-thai7 goan2."
        ],
        [
          "門當戶對得意的郎君，予阮心內想著又矛盾，應該怎樣心肝亂紛紛，算來兩个阮攏有意愛，如何拍算袂曉通安排，愈想也是無法通安排，心內事情也是無人知。",
          "mng5-tong-hou7-tui3 tek-i3 e5 long5-kun, hou7 gun2 sim-lai7 siunn7 tioh8 iu7 mau5-tun2, eng-kai chainn2-iunn7 sim-koann loan7-hun-hun, sng3 lai5 nng7 e5 goan2 long2 u7 i3-ai3, ju5-ho5 phah-sng3 boe7 hiau2 thang an-pai5, lu2 siunn7 ia7 si7 bo5-hoat thang an-pai5, sim-lai7 su7-cheng5 ia7 si7 bo5 lang5 chai."
        ]
      ],
      "篇名": "心內事無人知"
    },
    {
      "作者": "陳宏",
      "出版年": "1971",
      "文類": "流行歌",
      "書寫系統": "漢字",
      "段": [
        [
          "無說一聲就離開，想來全然無滋味，我無值得妳這款的對待，情夢茫茫到深更，醒來看無在身邊，窗外小雨也替你哭歸暝，情夢茫茫到深更，醒來一切是過去，想看覓，愛我啥意義？",
          "bo5 soeh chit8 siann chiu7 li7-khui, siunn7 lai5 choan5-jian5 bo5 chu-bi7, goa2 bo5 tat8-tit li2 chit khoan2 e5 tui3-thai7, cheng5 bang7 bong5-bong5 kau3 chhim-kinn, chhinn2--lai5 khoann3 bo5 chai7 sin-pinn, thang-goa7 sio2 hou7 ia7 thoe3 li2 khau3 kui-me5, cheng5 bang7 bong5-bong5 kau3 chhim-kinn, chhinn2--lai5 it-chhe3 si7 koe3-khi3, siunn7 khoann3-mai7, ai3 goa2 siann2 i3-gi7?"
        ],
        [
          "輕輕一聲的再會，毋敢講出心內話。輕輕一聲的再會，心愛請你免難過，你的關懷你的鼓勵，我會永遠記佇心肝底。再三叮嚀著心愛的，好好來保重你的身體。",
          "khin-khin chit8 siann e5 chai3-hoe7, m7 kann2 kong2 chhut sim-lai7 oe7. khin-khin chit8 siann e5 chai3-hoe7, sim-ai3 chhiann2 li2 bian2 lan5-koe3, li2 e5 koan-hoai5 li2 e5 kou2-le7, goa2 e7 eng2-oan2 ki3 ti7 sim-koann te2. chai3-sann teng-leng5 tioh8 sim-ai3 e5, ho2-ho2 lai5 po2-tiong7 li2 e5 sin-the2."
        ],
        [
          "啊！再會啦暫時的離別。你我有緣再相會，輕輕一聲的再會，毋敢講出心內話。輕輕一聲的再會，心愛請你免難過，你的關懷你的鼓勵，我會永遠記佇心肝底，再三叮嚀著心愛的，好好來保重你的身體。",
          "ah! chai3-hoe7-lah chiam7-si5 e5 li7-piat8. li2 goa2 u7 ian5 chai3 siong-hoe7, khin-khin chit8 siann e5 chai3-hoe7, m7 kann2 kong2 chhut sim-lai7 oe7. khin-khin chit8 siann e5 chai3-hoe7, sim-ai3 chhiann2 li2 bian2 lan5-koe3, li2 e5 koan-hoai5 li2 e5 kou2-le7, goa2 e7 eng2-oan2 ki3 ti7 sim-koann te2, chai3-sann teng-leng5 tioh8 sim-ai3 e5, ho2-ho2 lai5 po2-tiong7 li2 e5 sin-the2."
        ],
        [
          "啊！再會啦暫時的離別。你我有緣再相會，你的關懷你的鼓勵我會永遠記佇心肝底，我會永遠記佇心肝底。再三叮嚀著心愛的，好好來保重你的身體，啊！再會啦暫時的離別。你我有緣再相會。",
          "ah! chai3-hoe7-lah chiam7-si5 e5 li7-piat8. li2 goa2 u7 ian5 chai3 siong-hoe7, li2 e5 koan-hoai5 li2 e5 kou2-le7 goa2 e7 eng2-oan2 ki3 ti7 sim-koann te2, goa2 e7 eng2-oan2 ki3 ti7 sim-koann te2. chai3-sann teng-leng5 tioh8 sim-ai3 e5, ho2-ho2 lai5 po2-tiong7 li2 e5 sin-the2, ah! chai3-hoe7-lah chiam7-si5 e5 li7-piat8. li2 goa2 u7 ian5 chai3 siong-hoe7."
        ]
      ],
      "篇名": "心內話"
    }
  ]
}
