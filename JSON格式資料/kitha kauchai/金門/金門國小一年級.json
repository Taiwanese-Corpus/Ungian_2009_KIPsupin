{
  "出版年": "2002",
  "出版者": "金門縣政府",
  "年級別": "一年級",
  "文類": "其他教材",
  "書名": "金門縣國民小學鄉土語言（閩南語）教材一年級",
  "書寫系統": "漢字",
  "資料": [
    {
      "段": [
        [
          "[人+元]是細漢个囡仔人，",
          "Guan2 si7 sue3-han3 e5 gin2-a2-lang5,"
        ],
        [
          "呣知汝號做啥物名；",
          "M7 tsai1 lu2 ho7-tsue3 sann2-mih8 mia5;"
        ],
        [
          "咱是仝班个囡仔伴，",
          "Lan2 si7 sang5 pan1 e5 gin2-a2-phuann7,"
        ],
        [
          "相招作伴逗陣行",
          "Sann1-tsio1 tsue3-phuann7 tau7-tin7 kiann5。"
        ]
      ],
      "篇名": "第一課 細漢囡仔"
    },
    {
      "段": [
        [
          "[人+元]是查某囡仔，恁是唐夫囝；",
          "Guan2 si7 tsa1-boo2 gin2-a2, lin2 si7 ta1-poo1-kiann2;"
        ],
        [
          "我做大姊，伊是小弟；",
          "Gua2 tsue3 tua7-tsi2, i1 si7 sio2-ti7;"
        ],
        [
          "即個是阿兄，迄個是小妹；",
          "Tsit4 e5 si7 a1-hiann1, hit4 e5 si7 sio2-be7;"
        ],
        [
          "咱是正好个兄弟姊妹。",
          "Lan2 si7 tsiann3 ho2 e5 hiann1-ti17-tsi2-be7."
        ]
      ],
      "篇名": "第二課 兄弟姊妹"
    },
    {
      "段": [
        [
          "我是陳允進，",
          "Gua2 si7 tan5 un2-tsin3,"
        ],
        [
          "伊名做李新民。",
          "I1 mia5 tsue3 li2 sin1-bin5."
        ],
        [
          "王汪郭宋唐，莊方謝李黃；",
          "Ong5ong1koeh4song3 tng5, tsng1png1sia7 li2 ng5;"
        ],
        [
          "曾顏沈孫陳，許胡吳盧蘇；",
          "Tsan1 gan5 sim2 sng1 tan5, khoo2 oo5 goo5 loo5 soo1;"
        ],
        [
          "洪江葉翁董，余呂辛戴徐；",
          "Ang5 kang1 iap8 ong1 tang2, u5 lu7 sin1 te3 su5;"
        ],
        [
          "趙石林邱俞，施鄭劉何羅；",
          "Tio7 tsioh8 lim5 khu1 lu5, si1 tinn7 lau5 ho5 lo5;"
        ],
        [
          "張楊蔡周梁，有个姓歐陽。",
          "Tiunn1 iunn5 tshua3 tsiu1 niu5, u7 e5 sinn3 au1-iunn5."
        ],
        [
          "有人姓仝姓，一人一個名。",
          "U7 lang5 sinn3 sang5 sinn3, tsit8 lang5 tsit8 e5 mia5."
        ],
        [
          "逐家相別好作伴。",
          "Tak8-ke1 sann1-pat4 ho2 tsue3-phuann7."
        ]
      ],
      "篇名": "第三課 一人一個名"
    },
    {
      "段": [
        [
          "小朋友，來來來！",
          "Sio2-ping5-iu2, lai5 lai5 lai5!"
        ],
        [
          "逐家來相別，",
          "Tak8-ke1 lai5 sann1-pat4,"
        ],
        [
          "逐家來熟似。",
          "Tak8-ke1 lai5 sik8-sai7."
        ],
        [
          "熟似逐個人个名，",
          "Sik8-sai7 tak8-e5 lang5 e5 mia5,"
        ],
        [
          "後日相招作伴行。",
          "Au7-jit8 sann1-tsio1 tsue3-phuann7 kiann5."
        ]
      ],
      "篇名": "第四課 逐家來相別"
    },
    {
      "段": [
        [
          "一個喙，一個鼻，",
          "Tsit8 e5 tshui3, tsit8 e5 phi7,"
        ],
        [
          "兩耳黑目睭，",
          "Nng7 ni2 oo1 bak8-tsiu1,"
        ],
        [
          "看著該己个耳。",
          "Khuann3 bue7 tioh8 kai1-ki7 e5 hi7."
        ],
        [
          "雙手提物件，兩骹穩穩仔行。",
          "Sang1-tshiu2 theh8 mngh8-kiann7, nng7 kha1 un2-un2-a2 kiann5."
        ],
        [
          "[冘+頁]頭著正是，搖頭講無影。",
          "Tim3-thau5 tioh8 tsiann3 si7, io5-thau5 kong2 bo5-iann2."
        ]
      ],
      "篇名": "第五課 [冘+頁]頭著正是"
    },
    {
      "段": [
        [
          "頭殼、頭毛、頭額；",
          "Thau5-khak4, thau5-mng5, thau5-hiah8;"
        ],
        [
          "目眉、目睭、目睭仁；",
          "Bak8-bai5, bak8-tsiu1, bak8-tsiu1-lin5;"
        ],
        [
          "耳仔、耳孔；鼻仔、鼻孔；",
          "hi7-a2, hi7-khang1; phi7-a2, phi7-khang1;"
        ],
        [
          "喙、喙齒、喙齒岸、喙脣、",
          "Tshui3, tshui3-khi2, tshui3-khi2-huann7, tshui3-tun5,"
        ],
        [
          "喙舌；嚨喉、",
          "Tshui3-tsih8; na5-au5,"
        ],
        [
          "喙下斗（下頦）、",
          "Tshui3-e7-tau2 (e7-huai5) ,"
        ],
        [
          "喙鬚、頷頸。",
          "Tshui3-tshiu1,am7-kun2 ."
        ]
      ],
      "篇名": "第六課 頭殼喙齒"
    },
    {
      "段": [
        [
          "手、指頭仔、手蹺、肩頭；",
          "Tshiu2, tsng2-thau5-a2, tshiu2-khiau1, keng1-thau5;"
        ],
        [
          "胸坎、胛脊、腹肚、腹臍；",
          "Hing1-kham2, ka1-tsiah4, pak4-too2, pak4-tsai5;"
        ],
        [
          "尻川、骹腿、骹蹺、骹後肚；",
          "Kha1-tshng1, kha1-thui2, kha1-khiau1, kha1-au7-too7;"
        ],
        [
          "骹後靪、骹指頭仔，",
          "Kha1-au7-tinn1, kha1-tsng2-thau5-a2,"
        ],
        [
          "骹盤。",
          "Kha1-puann5."
        ]
      ],
      "篇名": "第七課 骹蹺手蹺"
    },
    {
      "段": [
        [
          "土地公，白目眉，",
          "Thoo2-ti7-kong1, peh8 bak8-bai5,"
        ],
        [
          "無人請，該己來；",
          "Bo5 lang5 tshiann2, kai1-ki7 lai5;"
        ],
        [
          "長喙鬚，到肚臍，",
          "Tng2 tshui3-tshiu1, kau3 too7-tsai5,"
        ],
        [
          "目睭咪咪，看無下頦；",
          "Bak8-tsiu1 bui1-bui1, khuann3 bo5 e7-huai5;"
        ],
        [
          "土地公，白目眉，",
          "Thoo2-ti7-kong1, peh8 bak8-bai5,"
        ],
        [
          "做人真正好款待。",
          "Tsue3-lang5 tsin1-tsiann3 ho2-khuan2-thai7."
        ]
      ],
      "篇名": "第八課 土地公"
    },
    {
      "段": [
        [
          "人插花，汝插草；",
          "Lang5 tshah4 hue1, lu2 tshah4 tshau2;"
        ],
        [
          "人抱嬰仔，汝抱狗；",
          "Lang5 pho7 inn-a2, lu2 pho7 kau2;"
        ],
        [
          "人妝新娘，汝妝阿不倒；",
          "Lang5 tsng1 sin1-niu5, lu2 tsng1 a1-put4-tau2;"
        ],
        [
          "人戴新帽，汝戴破糞斗；",
          "Lang5 ti3 sin1-bo7, lu2 ti3 phua3 pun3-tau2;"
        ],
        [
          "人睏新眠床，汝睏門骹口。",
          "Lang5 khun3 sin1 bin5-tshng5, lu2 khun3 mng5-kha1-khau2."
        ]
      ],
      "篇名": "第九課 人插花"
    },
    {
      "段": [
        [
          "嬰仔搖，抱嬰仔來過橋，",
          "Inn-a2 io5, pho7 inn-a2 lai5 ke3-kio5,"
        ],
        [
          "嬰仔乖，抱嬰仔入厝內。",
          "Inn-a2 kuai1, pho7 inn-a2 lip8 tshu3-lai7."
        ],
        [
          "嬰仔唔唔睏，一瞑大一寸；",
          "Inn-a2 onn1-onn1 khun3, tsit8 mi5 tua7 tsit8 tshun3;"
        ],
        [
          "嬰仔唔唔惜，一瞑大一尺。",
          "Inn-a2 onn1-onn1 sioh4, tsit8 mi5 tua7 tsit8 tshioh4."
        ]
      ],
      "篇名": "第十課 嬰仔唔唔睏"
    },
    {
      "段": [
        [
          "一放雞，二放鴨，",
          "It4 pang3 kue1, li7 pang3 ah4,"
        ],
        [
          "三分開，四相塔。",
          "Sann1 pun1-khui1, si3 sann1-thah8."
        ],
        [
          "五搭胸，六扑手，七撚球。",
          "Goo7 tah4-hing, lak8 phah4-tshiu2, tshit4 lian2 kiu5."
        ],
        [
          "八摸鼻，九咬耳，十食子；",
          "Pueh4 bong phi7, kau2 ka7 hi7, tsap8 tsiah8 li2;"
        ],
        [
          "十一挽喙齒，十二捏手指。",
          "Tsap8-it4 ban2 tshui3-khi2, tsap8-li7 nih8 tshiu2-tsi2."
        ],
        [
          "十三摸肚臍，十四放落來，",
          "Tsap8-sann1 bong too7-tsai5, tsap8-si3 pang3--loh8-lai5,"
        ],
        [
          "十五填落海。",
          "Tsap8-goo7 thiam7 loh8-hai2."
        ]
      ],
      "篇名": "第十一課 一放雞"
    },
    {
      "段": [
        [
          "年兜迄日，安娘佮安嬤，",
          "Ni5-tau1 hit4 jit8, an2-nia5 kah4 an2-ma2,"
        ],
        [
          "發落拜拜真無閒，",
          "Huat8-loh8 pai3-pai3 tsin1 bo5-ainn5,"
        ],
        [
          "安爸亦佇貼門聯。",
          "An2-pa5 ah8 ti7 tah4 mng5-lian5."
        ],
        [
          "我佮阿兄，走出走入，",
          "Gua2 kah4 a1-hiann1, tsau2 tshut4 tsau2 lip8,"
        ],
        [
          "等欲分紅包，",
          "Tan2 beh4 pun1 ang5-pau1,"
        ],
        [
          "兩人歡歡喜喜笑瞇瞇。",
          "Nng7 lang5 huann1-huann1-hi2-hi2 tshio3-bi1-bi1."
        ],
        [
          "安嬤講：「大人煩惱無錢，囡仔歡喜過年。」",
          "An2-ma2 kong2: “tua7-lang5 huan5-lo2 bo5 tsinn5,gin2-a2 huann1-hi2 ke3-li5.”"
        ]
      ],
      "篇名": "第十二課 年兜迄日"
    },
    {
      "段": [
        [
          "天烏烏，欲落雨，",
          "Thinn1 oo1-oo1, beh4 loh8-hoo7,"
        ],
        [
          "阿公舉鋤頭，",
          "A1-kong1 kia5 tu5-thau5,"
        ],
        [
          "落海巡水路。",
          "Loh8-hai2 sun5 tsui2-loo7."
        ],
        [
          "掠著一尾竹甲魚，五斤五。",
          "Liah8 tioh8 tsit8 be2 tik4-kah4-hu5, goo7-kun1-goo7."
        ],
        [
          "安公煮魚糜，安嬤煎魚箍，",
          "An2-kong1 tsu2 hu5-be5, an2-ma2 tsian1 hu5-khoo1,"
        ],
        [
          "兩人無閒規半晡。",
          "Nng7 lang5 bo5-ainn5 kui1 puann3-poo1."
        ]
      ],
      "篇名": "第十三課 天烏烏"
    },
    {
      "段": [
        [
          "烏陰天，透早時，",
          "Oo1-im1-thinn1, thau3-tsa2 si5,"
        ],
        [
          "歸天个烏雲滿滿是；",
          "Kui1-thinn1 e5 oo1-hun5 bua2-bua2-si7;"
        ],
        [
          "無出日，亦無雨，",
          "Bo5 tshut4-lit8, a7 bo5 hoo7,"
        ],
        [
          "亦寒，亦熱。",
          "A7 bue7 kuann5, a7 bue7 juah8."
        ],
        [
          "呣免流[人+甲]規身軀汗，",
          "M7 bian2 lau5 kah8 kui1-sin1-khu1 kuann7,"
        ],
        [
          "出門佚佗嘛快活。",
          "Tshut4-mng5 tshit-tho5 ma5 khuinn3-uah8."
        ]
      ],
      "篇名": "第十四課 烏陰天"
    },
    {
      "段": [
        [
          "天烏烏，欲落雨，",
          "Thinn1-oo1-oo1, beh4 loh8-hoo7,"
        ],
        [
          "鯽仔魚，欲娶某；",
          "Tsit4-a2-hu5, beh4 tshua7-boo2;"
        ],
        [
          "墨賊做媒人，",
          "Bak8-tshat8 tsue3 hm5-lang5,"
        ],
        [
          "鱆魚做查某。",
          "Tsiunn1-hu5 tsue3 tsa1-boo2."
        ],
        [
          "蟳舉燈，蝦放砲，",
          "Tsim5 kia5 ting1, he5 pang3 phau3,"
        ],
        [
          "龜歕吹，鱉扑鼓。",
          "Ku1 pun5 tshe1, pih4 phah4 koo2."
        ],
        [
          "田蛉扛轎叫艱苦，",
          "Tshan5-ni1 kng1-kio7 kio3 kan1-khoo2,"
        ],
        [
          "水蛙舉旗大腹肚。",
          "Tsui2-kue1 gia5 ki5 tua7-pak4-too2."
        ]
      ],
      "篇名": "第十五課 田蛉扛轎"
    }
  ]
}
