{
  "出版年": "2002",
  "出版者": "金門縣政府",
  "年級別": "三年級",
  "文類": "其他教材",
  "書名": "金門縣國民小學鄉土語言（閩南語）教材三年級",
  "書寫系統": "漢字",
  "資料": [
    {
      "段": [
        [
          "火金星，來食茶，",
          "He2-kim1-tshinn1, lai5 tsiah8-te5,"
        ],
        [
          "茶燒燒，配弓蕉，",
          "Te5 sio1-sio1, phe3 king1-tsio1,"
        ],
        [
          "弓蕉否否，配龍眼。",
          "King1-tsio1 phai2-phai2, phe3 ging5-gainn2."
        ],
        [
          "龍眼會開花，挽瓠換冬瓜；",
          "Ging5-gainn2 e7 khui1-hue1, ban2 pu5 uann7 tang1-kue1;"
        ],
        [
          "冬瓜好煮湯，挽瓠換籠床；",
          "Tang1-kue1 ho2 tsu2 thng1, ban2 pu5 uann7 lang5-sng5;"
        ],
        [
          "籠床欲炊粿，炊無夠，",
          "Lang5-sng5 beh4 tshe1 ke2, tshe1 bo5-kau3,"
        ],
        [
          "火金星，挵破灶。",
          "He2-kim1-tshinn1, kong3 phua3 tsau3.。"
        ]
      ],
      "篇名": "第一課 火金星"
    },
    {
      "段": [
        [
          "蘆黍、土豆、安薯，",
          "Loo5-sue2, thoo5-tau7, an1-tsu5,"
        ],
        [
          "是咱金門个特產。",
          "Si7 lan2 kim1-mng5 e5 tik8-san2."
        ],
        [
          "咱用蘆黍激高粱酒，",
          "Lan2 ing7 loo5-sue2 kik4 kau1-liang5 tsiu2,"
        ],
        [
          "為金門趁講个濟錢。",
          "Ui7 kim1-mng5 than3 bue7 kong2 e5 tsue7 tsinn5."
        ],
        [
          "咱用土豆做貢糖，",
          "Lan2 ing7 thoo5-tau7 tsue3 kong3-thng5,"
        ],
        [
          "貢糖是一項逐家愛食、",
          "Kong3-thng5 si7 tsit8 hang7 tak8-ke1 ai3 tsiah8,"
        ],
        [
          "擱食[疒@善]个物件。",
          "Koh4 tsiah8 bue7 sian7 e5 mngh8-kiann7."
        ],
        [
          "咱用安薯擩安籤、擩安脯，",
          "Lan2 ing7 an1-tsu5 lu3 an1-tshiam1, lu3 an1-poo2,"
        ],
        [
          "碾安脯糊、洗安粉，",
          "Lun3 an1-poo2-koo5, sue2 an1-hun2,"
        ],
        [
          "變成正濟人愛食个物件，",
          "Pian3-sing5 tsiann5 tsue7 lang5 ai3 tsiah8 e5 mngh8-kiann7,"
        ],
        [
          "蘆黍、土豆、安薯，",
          "Loo5-sue2, thoo5-tau7, an1-tsu5,"
        ],
        [
          "是咱金門个寶貝。",
          "Si7 lan2 kim1-mng5 e5 po2-pue3."
        ]
      ],
      "篇名": "第二課 金門特產"
    },
    {
      "段": [
        [
          "羞羞羞，見笑，",
          "Siu1-siu1-siu1, bue7-kian3-siau3,"
        ],
        [
          "一霎仔久，猶未到。",
          "Tsit8-tiap8-a2-ku2, a2-be7 kau3."
        ],
        [
          "小可錢，小生理，",
          "Sio2-khua2 tsinn5, sio2-sing1-li2,"
        ],
        [
          "做大志，著細膩。",
          "Tsue3 tai7-tsi3, tioh8 sue3-li7."
        ],
        [
          "著相好，呣[人+通]相爭，",
          "Tioh8 siong-ho2, m7-thang1 sann1-tsinn1,"
        ],
        [
          "咱做人，呣[人+通]大逸；",
          "Lan2 tsue3-lang5, m7-thang1 tai7-iat8;"
        ],
        [
          "著認真，呣[人+通]荒心，",
          "Tioh8 lin7-tsin1, m7-thang1 hong1-sim1,"
        ],
        [
          "著扑拚，呣驚艱苦。",
          "Tioh8 phah4-piann3, m7 kiann1 kan1-khoo2."
        ]
      ],
      "篇名": "第三課 羞羞羞"
    },
    {
      "段": [
        [
          "龍眼干，展雨傘，",
          "Ling5-gainn2 kuann1, thi2 hoo7-suann3,"
        ],
        [
          "人點燈，汝來看；",
          "Lang5 tiam2-ting1, lu2 lai5 khuann3;"
        ],
        [
          "看啥物？看新娘，",
          "Khuann3 sann2-mih8? khuann3 sin1-niu5,"
        ],
        [
          "新娘有偌大？",
          "Sin1-niu5 u7 lua7 tua7?"
        ],
        [
          "無錢想欲娶。",
          "Bo5 tsinn5 siunn7 beh4 tshua7. ."
        ],
        [
          "娶入廳，拜兄嫂，",
          "Tshua7 lip8 thiann1, pai3 hiann1-so2,"
        ],
        [
          "娶入房，著拭桌，",
          "Tshua7 lip8 pang5, tioh8 tshit4 toh4,"
        ],
        [
          "娶入灶骹內，",
          "Tshua7 lip8 tsau3-kha1 lai7,"
        ],
        [
          "新娘跋一倒。",
          "Sin1-niu5 puah8-tsit8-to2"
        ]
      ],
      "篇名": "第四課 龍眼干"
    },
    {
      "段": [
        [
          "白鷺鷥，擔糞箕，",
          "Peh8-loo7-si1, tann1 pun3-ki1,"
        ],
        [
          "擔到海仔墘。",
          "Tann1 kau3 hai2-a2-kinn5."
        ],
        [
          "跋一倒，抾一圓，",
          "Puah8-tsit8-to2, khioh4 tsit8 inn5,"
        ],
        [
          "買餅分大姨。",
          "Bue2 piann2 pun1 tua7-i5."
        ],
        [
          "大姨嫌無額，",
          "Tua7-i5 hiam5 bo5 giah8,"
        ],
        [
          "換果籽來相佮食。",
          "Uann7 ke2-tsi2 lai5 sann1-kap4 tsiah8."
        ],
        [
          "一粒甜，一粒鹹，",
          "Tsit8 liap8 tinn1, tsit8 liap8 kiam5,"
        ],
        [
          "一粒搵粗鹽，",
          "Tsit8 liap8 un3 tshoo1-iam5,"
        ],
        [
          "逐個食[人+甲]攏無嫌。",
          "Tak8-e5 tsiah8 kah8 long2 bo5 hiam5."
        ]
      ],
      "篇名": "第五課 白鷺鷥"
    },
    {
      "段": [
        [
          "過新年了後，一人加一歲。",
          "Ke3 sin1-ni5 liau2-au7, tsit8 lang5 ke1 tsit8 hue3."
        ],
        [
          "我本正是八歲，",
          "Gua2 pun2-tsiann3 si7 pueh4 he3,"
        ],
        [
          "今年已經九歲啊！",
          "Kin1-ni5 i2-king1 kau2 he3 a2!"
        ],
        [
          "我一日一日大，",
          "Gua2 tsit8 jit8 tsit8 jit8 tua7,"
        ],
        [
          "別个人愈來愈濟，",
          "Pat4 e5 lang5 lu2 lai5 lu2 tsue7,"
        ],
        [
          "知影个大志嘛愈來愈濟。",
          "Tsai1-iann2 e5 tai7-tsi3 ma7 lu2 lai5 lu2 tsue7."
        ],
        [
          "安娘阿咾我：",
          "An2-nia5 o1-lo2 gua2:"
        ],
        [
          "愈來愈會曉个啊！",
          "Lu2 lai5 lu2 e7-hiau2 e5 a2!"
        ]
      ],
      "篇名": "第六課 新年加一歲"
    },
    {
      "段": [
        [
          "禮拜日早起，",
          "Le2-pai3-lit8 tsa2-khi2,"
        ],
        [
          "安娘[毛^火]我去菜市買菜。",
          "An2-nia5 tshua7 gua2 khu3 tshai3-tshi7 bue2 tshai3."
        ],
        [
          "白菜、豆菜、高麗菜，",
          "Peh8-tshai3, tau7-tshai3, ko1-le5-tshai3,"
        ],
        [
          "蒜仔、菜頭、大白菜，",
          "Sng3-a2, tshai3-thau5, tua7-peh8-tshai3,"
        ],
        [
          "冬瓜、苦瓜、韭菜花。",
          "Tang1-kue1, khoo2-kue1, ku2-tshai3-hue1."
        ],
        [
          "安娘講：菜市个菜遮爾濟",
          "An2-nia5 kong2: tshai3-tshi7 e5 tshai3 tsiat4-ni1 tsue7"
        ],
        [
          "看[人+甲]目睭起花，",
          "Khuann3 kah8 bak8-tsiu1 khi2-hue1,"
        ],
        [
          "若一個無細膩，",
          "Na7 tsit8 e5 bo5 sue3-li7,"
        ],
        [
          "買瓠煞提著菜瓜。",
          "Bue2 pu5 suah4 theh8 tioh8 tshai3-kue1."
        ]
      ],
      "篇名": "第七課 去菜市"
    },
    {
      "段": [
        [
          "坐飛機，看天頂；",
          "Tse7 hui1-ki1, khuann3 thinn1-ting2;"
        ],
        [
          "坐大船，看海涌；",
          "Tse7 tua7 tsun5, khuann3 hai2-ing2;"
        ],
        [
          "坐計程車，緊擱靜；",
          "Tse7 ke3-ting5-tshia1, kin2 koh4 tsing7;"
        ],
        [
          "搭交通車，錢卡省。",
          "Tah4 kau1-thong1-tshia1, tsinn5 khah4 sing2."
        ],
        [
          "坐骹踏車，一爿行，",
          "Tse7 kha1-tah8-tshia1, tsit8-ping5 kiann5,"
        ],
        [
          "一爿看風景。",
          "Tsit8-ping5 khuann3 hong1-king2."
        ]
      ],
      "篇名": "第八課 坐飛機"
    },
    {
      "段": [
        [
          "月光光，照菜園，",
          "Geh8 kong1-kong1, tsio3 tshai3-hng5,"
        ],
        [
          "月光光，照窗仔門，",
          "Geh8 kong1-kong1, tsio3 thang1-a2-mng5,"
        ],
        [
          "月光光，照眠床。",
          "Geh8 kong1-kong1, tsio3 bin5-tshng5."
        ],
        [
          "眠床燒，眠床軟，",
          "Bin5-tshng5 sio1, bin5-tshng5 nng2,"
        ],
        [
          "月娘照著嬰仔个尻川，",
          "Geh8-niu5 tsio3 tioh8 inn1-a2 e5 kha1-tshng1,"
        ],
        [
          "保庇嬰仔一醒睏到天光。",
          "Po2-pi3 inn1-a2 tsit8-tshinn2 khun3 kau3 thinn1-kng1."
        ]
      ],
      "篇名": "第九課 月光光"
    },
    {
      "段": [
        [
          "乖查某囝，呣[人+通]吼。",
          "Kuai1 tsa1-boo2-kiann2, m7-thang1 hau2."
        ],
        [
          "新眠床，新糞斗；",
          "Sin1 bin5-tshng5, sin1 pun3-tau2;"
        ],
        [
          "新棉被，無虼蚤；",
          "Sin1 mi5-phe7, bo5 ka1-tsau2;"
        ],
        [
          "新枕頭，無油垢。",
          "Sin1 tsim2-thau5, bo5 iu5-kau2."
        ],
        [
          "即陣若呣嫁，",
          "Tsit4-tsun7 na7 m7 ke3,"
        ],
        [
          "後擺汝著[辶@兌]人走。",
          "Au7-pai2 lu2 tioh8 te3 lang5 tsau2."
        ]
      ],
      "篇名": "第十課 乖查某囝"
    },
    {
      "段": [
        [
          "昨日是[人+元]安嬤个生日，",
          "Tsoo1-lit8 si7 guan2 an2-ma2 e5 sinn1-lit8,"
        ],
        [
          "[人+元]地請真濟人客。",
          "Guan2 te7 tshiann2 tsin1 tsue7 lang5-kheh4."
        ],
        [
          "安姑、安丈攏有來。",
          "An2-koo1, an2-tiunn7 long2 u7 lai5."
        ],
        [
          "安叔、安嬸、伯仔、",
          "An2-tsik4, an2-tsim2, peh4-a2,"
        ],
        [
          "姆仔，格格有倒來。",
          "M2-a2, keh4-keh4 iu2 to3--lai5."
        ],
        [
          "猶有厝邊隔壁个",
          "A2 u7 tshu3-pinn1 keh4-piah4 e5"
        ],
        [
          "叔公、嬸婆，",
          "Tsik4-kong1, tsim2-po5,"
        ],
        [
          "攏來予[人+元]請。",
          "Long2 lai5 hoo7 guan2 tshiann2."
        ],
        [
          "[人+元]地規日鬧熱[人+甲]，",
          "Guan2-te7 kui1-lit8 lau7-liat8 kah8 ,"
        ],
        [
          "親像佇拜拜安爾。",
          "Tshin1-tshiunn7 ti7 pai3-pai3 an2-ni1."
        ]
      ],
      "篇名": "第十一課 安嬤生日"
    },
    {
      "段": [
        [
          "身軀个物件，",
          "Sin1-khu1 e5 mngh8-kiann7,"
        ],
        [
          "一項一項予汝看。",
          "Tsit8 hang7 tsit8 hang7 hoo7 lu2 khuann3."
        ],
        [
          "即雙是鞋，迄雙是袜，",
          "Tsit4 siang1 si7 ue5, hit4 siang1 si7 beh8,"
        ],
        [
          "褲一領、衫一領，",
          "Khoo3 tsit8 nia2, sann1 tsit8 nia2,"
        ],
        [
          "對是雙，孤是奇。",
          "Tui3 si7 siang1, koo1 si7 khia1."
        ],
        [
          "即個是手錶，",
          "Tsit4 e5 si7 tshiu2-pio2,"
        ],
        [
          "迄個是目鏡。",
          "Hit4 e5 si7 bak8-kiann3."
        ],
        [
          "猶有一個褲袋仔，",
          "A2 u7 tsit8 e5 khoo3-te7-a2,"
        ],
        [
          "著扑開起來則知影。",
          "Tioh8 phah4-khui1 khi2 lai5 tsiah4 tsai1-iann2."
        ]
      ],
      "篇名": "第十二課 身軀个物件"
    },
    {
      "段": [
        [
          "雙鯉湖，親像一個大圓箍。",
          "Siang1-li2-oo5, tshin1-tshiunn7 tsit8 e5 tua7 inn5-khoo1."
        ],
        [
          "水滿滿，無草埔，",
          "Tsui2 bua2-bua2, bo5 tshau2-poo1,"
        ],
        [
          "鵁鴒作岫揣無路，",
          "Ka1-ling7 tso3-siu7 tshe7 bo5 loo7,"
        ],
        [
          "烏燕仔作岫咬無土，",
          "Oo1-inn3-a2 tso3-siu7 ka7 bo5 thoo2,"
        ],
        [
          "阿兄作穡踏無步，",
          "A1-hiann1 tso3-sit4 tah8 bo5 poo7,"
        ],
        [
          "掠著兩尾大鯉魚，九斤五，",
          "Liah8 tioh8 nng7 be2 tua7 li2-hu5, kau2 kun1 goo7,"
        ],
        [
          "一尾送安姑，一尾煮煮來食補。",
          "Tsit8 be2 sang3 an2-koo1, tsit8 be2 tsu2-tsu2 lai5 tsiah8-poo2."
        ],
        [
          "小弟一手挾，一手[手+穻]，",
          "Sio2-ti7 tsit8 tshiu2 geh4, tsit8 tshiu2 oo2,"
        ],
        [
          "大喙食，細喙哺，",
          "Tua7-tshui3 tsiah8, sue3-tshui3 poo7,"
        ],
        [
          "食[人+甲]一喙爛糊糊，",
          "Tsiah8 kah8 tsit8 tshui3 nua7-koo5-koo5,"
        ],
        [
          "予阿兄[人+甲]搧喙箍。",
          "Hoo7 a1-hiann1 kah8 sian3 tshui3-khoo1."
        ]
      ],
      "篇名": "第十三課 雙鯉湖"
    },
    {
      "段": [
        [
          "燃滾水，燒燙燙，",
          "Hiann5 kun2-tsui2, sio1-thng3-thng3,"
        ],
        [
          "啉冰水，冷吱吱。",
          "Lim1 ping1-tsui2, ling2-ki1-ki1."
        ],
        [
          "一張白紙，白蒼蒼，",
          "Tsit8 tiunn1 peh8-tsua2, peh8-tshang1-tshang1,"
        ],
        [
          "一領新衫，紅紅紅。",
          "Tsit8 nia2 sin1-sann1, ang5-ang5-ang5."
        ],
        [
          "一張紙，薄縭絲，",
          "Tsit8 tiunn1 tsua2, poh8-li-si,"
        ],
        [
          "一支刀，厚敦敦。",
          "Tsit8 ki1 to1, kau7-tut4-tut4."
        ],
        [
          "日晝時，光銅銅，",
          "Jit8-tau3-si5, kong1-tang5 tang5,"
        ],
        [
          "下暗時，暗摸摸。",
          "E7-am3-si5, am3-bong1-bong1."
        ],
        [
          "一枝筆，輕罔罔仔，",
          "Tsit8 ki1 pit4, khin1-bang2-bang2-a2,"
        ],
        [
          "一塊石頭，重嚶嚶。",
          "Tsit8 te3 tsioh8-thau5, tang7-innh4-innh4."
        ],
        [
          "一塊桌仔，四角角，",
          "Tsit8 te3 toh4-a2, si3-kak4-kak4,"
        ],
        [
          "一粒球，圓輾輾。",
          "Tsit8 liap8 kiu5, inn5-lin3-lin3."
        ]
      ],
      "篇名": "第十四課 圓輾輾"
    },
    {
      "段": [
        [
          "挨啊挨，載米載粟來飼雞；",
          "Ue1-a2-ue1, tsai3 bi2 tsai3 tshik4 lai5 tshi7 kue1;"
        ],
        [
          "飼雞欲叫更，",
          "Tshi7 kue1 beh4 kio3-kinn1,"
        ],
        [
          "飼狗欲吠瞑。",
          "Tshi7 kau2 beh4 pui7 mi5."
        ],
        [
          "飼鴨[角+鳥]，欲過年，",
          "Tshi7 ah4-kak4, beh4 ke3-ni5,"
        ],
        [
          "飼大豬，趁大錢。",
          "Tshi7 tua7 tu1, than3-tua7-tsinn5."
        ],
        [
          "飼後生，養老爸，",
          "Tshi7 hau7-sinn1, iunn2 lau7-pe7,"
        ],
        [
          "飼新婦，有孝大家，",
          "Tshi7 sin1-pu7, iu2-hau3 ta1-ke1,"
        ],
        [
          "飼查某囝，別人个。",
          "Tshi7 tsa1-boo2-kiann2, pat8-lang5 e5 ."
        ]
      ],
      "篇名": "第十五課 挨啊挨"
    },
    {
      "段": [
        [
          "學堂內，",
          "Oh8-tng5 lai7,"
        ],
        [
          "有灶骹、有飯廳，",
          "U7 tsau3-kha1, u7 png7-thiann1,"
        ],
        [
          "有教室、亦有草坪；",
          "U7 kau3-sik4, a7 u7 tshau2-phiann5;"
        ],
        [
          "有體育館、亦有運動埕。",
          "u7 the2-iok8-kuan2, a7 u7 un7-tong7-tiann5."
        ],
        [
          "無論是老師，抑是同學，",
          "Bo5-lun7 si7 lau7-su1, a2 si7 tang5-oh8,"
        ],
        [
          "無管是大人，抑是囡仔；",
          "Bo5-kuan2 si7 tua7-lang5, a2 si7 gin2-a2;"
        ],
        [
          "攏總有咱飆滾个笑聲，",
          "Long2-tsong2 u7 lan2 pio1-kun2 e5 tshio3-siann1,"
        ],
        [
          "格格有咱佚佗个骹跡。",
          "keh4-keh4 u7 lan2 tshit4-tho5 e5 kha1-liah4."
        ]
      ],
      "篇名": "第十六課 學堂內"
    }
  ]
}
