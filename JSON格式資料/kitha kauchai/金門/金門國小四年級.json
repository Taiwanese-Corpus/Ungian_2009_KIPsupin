{
  "出版年": "2002",
  "出版者": "金門縣政府",
  "年級別": "四年級",
  "文類": "其他教材",
  "書名": "金門縣國民小學鄉土語言（閩南語）教材四年級",
  "書寫系統": "漢字",
  "資料": [
    {
      "段": [
        [
          "我，[人+元]，咱，汝，恁，伊，。",
          "Gua2, guan2, lan2, lu2, lin2, i1,in1 ."
        ],
        [
          "呣知，啥物，物件，即個，迄個，",
          "M7 tsai1, siann2-mih8, mngh8-kiann7, tsit4 e5, hit4 e5,"
        ],
        [
          "好否，逐家，熟似，目睭，嚨喉，",
          "Ho2-phai2, tak8-ke1, sik8-sai7, bak8-tsiu1, na5-au5,"
        ],
        [
          "喙齒，頷頸，骹蹺，胛脊，喙鬚，",
          "Tshui3-khi2, am7-kun2 , kha1-khiau1, kha1-tsiah4, tshui3-tshiu1,"
        ],
        [
          "安娘，安嬤，安嬸，安妗，安姑，",
          "An2-nia5, an2-ma2, an2-tsim2, an2-kim7, an2-koo1,。"
        ],
        [
          "無閒，規日，透早，日晝，下晡，",
          "Bo5-ainn5, kui1-jit8, thau3-tsa2, jit8-tau3, e7-poo1,"
        ],
        [
          "下昏，會熱，佚佗，艱苦，安爾，",
          "E7-hng1, e7juah8,tshit-tho5, kan1-khoo2,an2-ni1,"
        ],
        [
          "呣[人+通]，即擺，該己，作穡，山，",
          "M7-thang1, tsit4pai2, kai1-ki7, tso3-sit4, peh4-suann1,"
        ],
        [
          "歇睏，籠床，炊粿，蘆黍，阿咾，",
          "Hioh4-khun3, lang5-sng5, tshe1-ke2, loo5-sue2, o1-lo2,"
        ],
        [
          "細膩，即陣，目眉，尻川，眠床，",
          "Sue3-li7, tsit4-tsun7, bak8-bai5, kha1-tshng1, bin5-tshng5,"
        ],
        [
          "雨衫，正濟人，一霎仔久。",
          "Hoo7-sann1, tsiann5 tsue7 lang5, tsit8-tiap8-a2-ku2."
        ]
      ],
      "篇名": "第一課 我會曉聽"
    },
    {
      "段": [
        [
          "農曆八月半，亦著是八月十五日。是中秋節，學堂放假一日，予逐家佇厝裡過節。",
          "Long5-lik8 pueh4-geh8-puann3, a7 tioh8-si7 pueh4-geh8 tsap8-goo7 jit8. si7 tiong1-tshiu1-tsiat4, oh8-tng5 pang3-ke3 tsit8 jit8, hoo7 tak8-ke1 ti7 tshu3--lih ke3-tsueh4."
        ],
        [
          "迄日，規日嘛無啥物大志，呣過迄下昏正好佚佗，若是天氣好，日一下暗，逐家著準備欲出門啊！有个人去許坑湖，有个人去慈湖，亦有个人去榮湖、太湖、莒光樓、中正公園，若是風景媠个所在，攏嘛有真濟人。",
          "Hit4 jit8, kui1-jit8 ma7 bo5 siann2-mih8 tai7-tsi3, m7-koh4 hit4 e7-hng1 tsiann3 ho2 tshit-tho5, na7 si7 thinn1-khi3 ho2, jit8 tsit8-e7 am3, tak8-ke1 tioh8 tsun2-pi7 beh4 tshut1-mng5 a2! u7 e5 lang5 khu3 khoo2-khinn1-oo5, u7 e5 lang5 khu3 tsu5-oo5, a7 u7 e5 lang5 khu3 ing5-oo5, thai3-oo5, ku2-kong1-lau5, tiong1-tsing3 kong1-hng5, na7 si7 hong1-king2 sui2 e5 soo2-tsai7, long2 ma7 u7 tsin1 tsue7 lang5."
        ],
        [
          "中秋節迄下昏，我佮安嬤、爸爸、媽媽、阿兄逗陣去料羅个海邊公園看月娘，微微仔个風，一陣紲一陣，輕輕仔吹來；細仔聲个海涌，一聲擱一聲，慢慢仔溢來。即個時陣，天頂只有一個月娘，海面煞有真濟月影，即款感覺，好[人+甲]講得出來，[人+元]佚佗到半瞑後則倒來。",
          "Tiong1-tshiu1-tsiat4 hit4 e7-hng1, gua2 kah4 an2-ma2, pa5-pa5, ma5-ma5, a1-hiann1 tau7-tin7 khu3 liau7-lo5 e5 hai2-pinn1 kong1-hng5 khuann3 geh8-niu5, bi5-bi5-a1 e5 hong1, tsit8-tsun7 sua3 tsit8-tsun7, khin1-khin1-a2 tshe1--lai5; sue3-a2-siann1 e5 hai2-ing2, tsit8 siann1 koh4 tsit8 siann1, ban7-ban7-a2 ik4--lai5. tsit4 e5 si5-tsun7, thinn1-ting2 tsi2-u7 tsit8 e5 geh8-niu5, hai2-bin7 suah4 u7 tsin1 tsue7 geh8-iann2, tsit4 khuan2 kam2-kak4, ho2 kah kong2 bue7-tit4 tshut4--lai5, guan2 tshit-tho5 kau3 puann3-mi5-au7 tsiah4 to3--lai5."
        ]
      ],
      "篇名": "第二課 中秋節"
    },
    {
      "段": [
        [
          "每一日入學堂佮放課，我攏著經過一個十字路口，路口有青紅燈，提醒來來去去个過路人，著愛遵守燈號个指示，使得該己隨便行。",
          "Mui2 tsit8 jit8 lip8 oh8-tng5 kah4 pang3-khe7, gua2 long2 tioh8 king1-ke3 tsit8 e5 sip8-li7 loo7-khau2, loo7-khau2 u7 tshinn1-ang5-ting1, the5-tshinn2 lai5-lai5-khu3-khu3 e5 ke3-loo7-lang5, tioh8-ai3 tsun1-siu2 ting1-ho7 e5 tsi2-si7, bue7-sai2-tit4 kai1-ki7 sui5-pian7 kiann5."
        ],
        [
          "十字路口過來過去个車真濟，若講無照紅綠燈个指示，一個無細膩，著會出大志，車禍若發生，呣是破皮流血，著是骹折手折，有可能猶會無性命，所以，咱使無注意个。",
          "Sip8-li7 loo7-khau2 ke3 lai5 ke3 khu3 e5 tshia1 tsin1 tsue7, na7 kong2 bo5 tsiau3 ang5-lik8-ting1 e5 tsi2-si7, tsit8 e5 bo5 sue3-li7, toh8 e7 tshut4 tai7-tsi3, tshia1-e7 na7 huat4-sing1, m7 si7 phua3-phe5 lau5-huih4, tioh8-si7 kha1-tsih8 tshiu2-tsih4, u7 kho2-ling5 ia7 e7 bo5 sinn3-mia7, soo2-i2, lan2 bue7-sai2 bo5 tsu3-i3 e5 ."
        ],
        [
          "這幾年來，交通工具進步，為咱帶來正濟个方便，呣過亦帶來真濟安全上个問題，遮問題需要咱逐家時時刻刻來注意，安爾則會使避免出大志，亦造成一世人个不幸，只要逐家注意交通安全，則會使享受利便个交通。",
          "Tsi2 kui2 ni5 lai5, kau1-thong1 kang1-khu7 tsin3-poo7, ui7 lan2 tua3 lai5 tsiann5-tsue7 e5 hong1-pian7, m7-koh4 a7 tua3 lai5 tsin1 tsue7 an1-tsuan5 siong7 e5 bun7-tue5, tsia1 bun7-tue5 su1-iau3 lan2 tak8-ke1 si5-si5-khik4-khik4 lai5 tsu3-i3, an2-ni1 tsiah4 e7-sai2 pi7-mian2 tshut4 tai7-tsi3, a7 bue7 tso7-sing5 tsit8-si3-lang5 e5 put4-hing7, tsi2-iau3 tak8-ke1 tsu3-i3 kau1-thong1 an1-tsuan5, tsiah4 e7-sai2 hiang2-siu7 li7-pian7 e5 kau1-thong1."
        ]
      ],
      "篇名": "第三課 停看聽"
    },
    {
      "段": [
        [
          "[人+元]地是一個靠近海墘个鄉里，我對細漢開始，一直徛佇即個所在。佇我五歲迄年，[人+元]安爸著佇海墘起一間新厝，對迄陣開始，我逐日對早起天光到下昏日暗，攏定定得看海。",
          "Guan2-te7 si7 tsit8 e5 kho3-kun7 hai2-kinn5 e5 hiunn1-li2, gua2 tui3 sue3-han3 khai1-si2, it4-tit8 khia7 ti7 tsit4 e5 soo2-tsai7. ti7 gua2 goo7 he3 hit4 ni5, guan2 an2-pa5 tioh8 ti7 hai2-kinn5 khi2 tsit8 kainn1 sin1-tshu3, tui3 hit4-tsun7 khai1-si2, gua2 tak8-jit8 tui3 tsa2-khi2 thinn1-kng1 kau3 e7-hng1 jit8-am3, long2 tiann7-tiann7 tit4 khuann3 hai2."
        ],
        [
          "海真正奇怪，有時海水平坡坡，海涌輕罔罔仔，乖[人+甲]若狗仔囝遐爾得人疼，呣過有時雄[人+甲]若一尾大蛇仝款，親像吐出一條大舌欲食人迄款，予人看著窮欲驚死。",
          "Hai2 tsin1-tsiann3 ki5-kuai3, u7-si5 hai2-tsui2 pinn5-pho1-pho1, hai2-ing2 khin1-bang2-bang2-a2, kuai1 kah na2 kau2-a2-kiann2 hia1-ni2 tit4-lang5-thiann3, m7-koh4 u7-si5 hiong5 kah na2 tsit8 be2 tua7 tsua5 sang5-khuan2, tshin1-tshiunn7 thoo2 tshut4 tsit8 tiau5 tua7 tsih8 beh4 tsiah8-lang5 hit4 khuan2, hoo7 lang5 khuann3 tioh8 kiong5-beh4 kiann1-si2."
        ],
        [
          "聽安公講，[人+元]地早時是靠海掠魚得趁食个。安公對細漢个時陣，著開始[辶@兌]塊安祖去討海，父仔囝兩個人，划一隻細隻船仔，佮大風大涌得拚性命。有時運氣好，一霎仔久，著掠著真濟魚，有時運氣否，出海規日嘛掠無半項，安公講，這著是咱討海人个命，是呣認輸个命，我即陣定定著會記得安公即句話。",
          "Thiann1 an2-kong1 kong2, guan2-te7 tsa2-si5 si7 kho3-hai2 liah8-hu5 tit4 than3-tsiah8 e5 . an2-kong1 tui3 sue3-han3 e5 si5-tsun7, tioh8 khai-si2 te3 an2-tsoo2 khu3 tho2-hai2, pe7-a2-kiann2 nng7 e5 lang5, ko3 tsit8 tsiah4 sue3 tsiah4 tsun5-a2, kah4 tua7 hong1 tua7 ing2 tit4 piann3-sinn3-mia7. u7-si5 un7-khi3 ho2, tsit8-tiap8-a2-ku2, tioh8 liah8 tioh8 tsin1 tse7 hu5, u7-si5 un7-khi3 phai2, tshut4-hai2 kui1-jit8 ma7 liah8 bo5 puann3-hang7, an2-kong1 kong2, tse1 tioh8-si7 lan2 tho2-hai2-lang5 e5 mia7, si7 m7 lin7-su1 e5 mia7, gua2 tsit4-tsun7 tiann7-tiann7 tioh8 e7 ki3-tit4 an2-kong1 tsit4 ku3 ue7."
        ]
      ],
      "篇名": "第四課[人+元]徛佇海邊"
    },
    {
      "段": [
        [
          "風一陣一陣吹，砂一陣一陣趕，鄉里外迄仙風獅爺，頭舉[人+甲]懸懸，目睭展[人+甲]大嫵耳，伊呣驚風吹，亦呣驚砂央，呣管是日時抑瞑時，伊攏無歇睏。",
          "Huang1 tsit8-tsun7 tsit8-tsun7 tshe1, sua1 tsit8-tsun7 tsit8-tsun7 kuann2, hiunn1-li2 gua7 hit4 sian1 hong1-sai1-ia5, thau5 kia5 kah kuainn5-kuainn5, bak8-tsiu1 ti2 kah tua7-bu2-ni2, i1 m7 kiann1 huang1-tshe1, a7 m7 kiann1 sua1-ing1, m7-kuan2 si7 jit8-si5 ah4 mi5-si5, i1 long2 bo5 hioh4-khun3."
        ],
        [
          "咱金門有真濟鄉里，攏有奉祀風獅爺。大仙个有幾落人懸，細仙个若狗仔囝。有个闊嘴大目睭，有个目睭瞇瞇正趣味。有个坐咧，有个徛咧，一仙比一仙較媠，即仙佮迄仙攏無仝款。",
          "Lan2 kim1-mng5 u7 tsin1 tsue7 hiunn1-li2, long2 u7 hong7-sai7 hong1-sai1-ia5. tua7-sian1--e5 u7 kui2-loh8 lang5 kuainn5, sue3-sian--e5 na2 kau2-a2-kiann2. u7-e5 khuah4-tshui3 tua7 bak8-tsiu1, u7-e5 bak8-tsiu1 bui1-bui1 tsiann3 tshu3-bi7. u7-e5 tse7--leh, u7-e5 khia7--leh, tsit8 sian1 pi2 tsit8 sian1 khah4 sui2, tsit4 sian1 kah hit4 sian1 long2 bo5 sang5-khuan2."
        ],
        [
          "早時，咱金門風真透，砂亦濟，風獅爺是用來鎮風个風神，這幾十年來，金門个樹仔正濟，風較小啊，砂亦少囉，呣管遮風獅爺有影會鎮風抑，咱嘛著好好來疼惜，來擁護伊，疼惜以早保庇咱金門个風獅爺。",
          "Tsa2-si5, lan2 kim1-mng5 huang1 tsin1 thau3, sua1 a7 tsue7, hong1-sai1-ia5 si7 ing7 lai5 tin3-huang1 e5 hong1-sin5, tsit4 kui2 tsap8 ni5 lai5, kim1-mng5 e5 tshiu7-a2 tsiann5-tsue7, hong1 khah4 sue3 a2, sua1 a7 tsio2 lo3, m7-kuan2 tsia1 hong1-sai1-ia5 u7-iann2 e7 tin3-huang1 a2 bue7, lan2 ma7 tioh8 ho2-ho2 lai5 thiann3-sioh4, lai5 ing2-hoo7 i, thiann3-sioh4 i2-tsa2 po2-pi3 lan2 kim1-mng5 e5 hong1-sai1-ia5."
        ]
      ],
      "篇名": "第五課 風獅爺"
    },
    {
      "段": [
        [
          "天寢光著出門，下昏日落則倒來，日晝佇工地，一個便當配滾水，流汗用衫拭，澹澹衫，穿[人+甲]焦。逐日攏是一頂機車，後壁縛一支砂挑，有時加帶一雙雨鞋摻一領雨衫，這著是[人+元]，[人+元]是做工人。",
          "Thinn1 tshim2 kng1 tioh8 tshut4-mng5, e7-hng1 jit8-loh8 tsiah4 to3--lai5, jit8-tau3 ti7 kang1-tue7, tsit8 e5 pian7-tong1 phe3 kun2-tsui2, lau5-kuann7 ing7 sann1 tshit4, tam5-tam5 sann1, tshing7 kah ta1. tak8-jit8 long2 si7 tsit8 ting2 ki1-tshia1, au7-piah4 pak8 tsit8 ki1 sua1-thio1, u7-si5 ke-tua3 tsit8 siang1 hoo7-ue5 tsham1 tsit8 nia2 hoo7-sann1, tse1 tioh8-si7 guan2 ,guan2 si7 tsue3-kang1-lang5."
        ],
        [
          "有時為著欲趕工，晏時吊幾葩仔電火，加一頓點心，瞑時當作日時用，十二點鐘無歇睏，倒來到厝，已經將近半瞑啊，洗洗身軀趕緊睏。第二日，嘛是照常一頂機車，一頂笠，趕緊出門，因為[人+元]是做工人。",
          "U7-si5 ui7 tioh8 beh4 kuann2-kang1, am3-si5 tiau3 kui2 pha1-a1 tian7-he2, ke1 tsit8 tng3 tiam2-sim1, mi5-si5 tong3-tsue3 jit8-si5 ing7, tsap8-ji7 tiam2-tsing1 bo5 hioh4-khun3, to3 lai5 kau3 tshu3, i2-king1 tsiong1-kun7 puann3-mi5 a2, sue2-sue2 sin1-khu1 kuann2-kin2 khun3. te7-li7 jit8, ma7 si7 tsiau3-siong5 tsit8 ting2 ki1-tshia1, tsit8 ting2 lueh8, kuann2-kin2 tshut4-mng5, in1-ui7 guan2 si7 tsue3-kang1-lang5."
        ],
        [
          "今仔日有今仔日个工課欲做，安爾今仔日則有工錢[人+通]領，即款个日子有影真艱苦，呣過，看著一棟一棟个大樓，一條一條个大路，佇[人+元]个手內完成，嘛足心適[口+也]，猶有厝裡迄兩、三個囡仔，一日一日較大漢，[人+元]心內呣知有偌歡喜[口+也]，你講有影無？",
          "Kin1-a1-jit8 u7 kin1-a1-jit8e5khang1-khe3 beh4tsue3,an2-ni1kin-a1-jit8 tsiah4u7kang1-tsinn5thang1nia2, tsit4khuan2e5jit8-tsi2 u7-iann2 tsin1kan1-khoo2,m7-koh4, khuann3tioh8 tsit8tong3tsit8tong3e5tua7-lau5, tsit8tiau5tsit8tiau5e5tua7 loo7, ti7guan2e5tshiu2-lai7 uan5-sing5,ma7tsiok4sim1-sik4e5, a2u7 tshu3--lihhit4nng7, sann1e5gin2-a2, tsit8jit8tsit8jit8 khah4tua7-han3,guan2sim1-lai7m7tsai1u7lua7 huann1-hi2e5, lu2 kong2 u7-iann2bo5?"
        ]
      ],
      "篇名": "第六課[人+元]是做工人"
    },
    {
      "段": [
        [
          "秋天過了後，天氣一日一日寒，正濟冬天出產个物件，亦一項一項出現啦，親像包心白菜、菜花、菜球遮物件，堆[人+甲]規菜市滿滿是，平常時一斤著二十外箍，即陣一斤賰五、六箍銀爾爾。",
          "Tshiu1-thinn1 ke3 liau2-au7, thinn1-khi3 tsit8 jit8 tsit8 jit8 kuann5, tsiann5-tsue7 tang1-thinn1 tshut4-san2 e5 mngh8-kiann7, a7 tsit8 hang7 tsit8 hang7 tshut4-hian7 lah, tshin1-tshiunn7 pau-sim1-peh8-tshai3, tshai3-hue1, tshai3-kiu5 tsia1 mngh8-kiann7, tui1 kah kui1 tshai3-tshi7 bua2-bua2-si7, ping5-siong5-si5 tsit8 kun1 toh8 ji7-tsap8 gua7 khoo1, tsit4-tsun7 tsit8 kun1 tshun1 goo7, lak8 khoo1 gun5 nia7-nia7."
        ],
        [
          "補冬迄暫仔，菜市嘛有真濟羊肉得賣，一斤百五箍左右，逐個人攏相爭買，親像呣免錢仝款。安公講：俗物食破家哦！起先，我聽無，問安公這是啥物意思。",
          "Poo2-tang1 hit4-tsiam7-a2, tshai3-tshi7 ma7 u7 tsin1 tsue7 iunn5-bah4 tit4 bue7, tsit8 kun1 pah4-goo7 khoo1 tso2-iu7, tak8 e5 lang5 long2 sann1-tsinn1 bue2, tshin1-tshiunn7 m7 bian2 tsinn5 sang5-khuan2. an2-kong1 kong2: siok8-mngh8 tsiah8-phua3-ke1 oo5! khi2-sian1, gua2 thiann1-bo5, mng7 an2-kong1 tse1 si7 siann2-mih8 i3-su3."
        ],
        [
          "安公講：物件貴个時陣，逐個人較呣甘，買落手；物件一下俗，逐家無管是有需要，抑是無需要，攏相爭買，錢一直提出去，呣知影[人+通]疼，時間一下久，則發現無錢，安爾敢呣是食破家？",
          "An2-kong1 kong2: mngh8-kiann7 kui3 e5 si5-tsun7, tak8 e5 lang5 khah4 m7-kam1, bue2 bue7 loh8-tshiu2; mngh8-kiann7 tsit8-e7 siok8, tak8-ke1 bo5-kuan2 si7 u7 su1-iau3, ah4 si7 bo5 su1-iau3, long2 sann1-tsinn1 bue2, tsinn5 it4-tit8 theh8 tshut4--khu3, m7 tsai-iann2 thang1 thiann3, si5-kan1 tsit8-e7 ku2, tsiah4 huat4-hian7 bo5 tsinn5, an2-ni1 kam2 m7 si7 tsiah8-phua3-ke1?"
        ],
        [
          "喔！我知影啦，原來俗物食破家是即個意思。",
          "Ah4! gua2 tsai1-iann2 lah, guan5-lai5 siok8-mngh8 tsiah8-phua3-ke1 si7 tsit4 e5 i3-su3."
        ]
      ],
      "篇名": "第七課 俗物食破家"
    },
    {
      "段": [
        [
          "冬天來啦，天氣一日一日冷，有真濟對別位飛來金門个鳥，歇佇海墘水淺个所在得食物件。",
          "Tang1-thinn1 lai5 lah, thinn1-khi3 tsit8 jit8 tsit8 jit8 ling2, u7 tsin1 tsue7 tui3 pat8-ui7 pe1 lai5 kim1-mng5 e5 tsiau2, hioh4 ti7 hai2-kinn5 tsui2 tshian2 e5 soo2-tsai7 tit4 tsiah8 mngh8-kiann7."
        ],
        [
          "禮拜日，我佮幾個同學去金門城酒廠外口个海墘看鳥，哇！遮爾濟鳥，上少嘛有幾落千隻，一隻一隻攏停佇水面，親像一隻船仔，但是，呣是得食魚，是得食酒廠洗土骹个時陣，予水沖落來个酒糟。",
          "Le2-pai3-jit8, gua2 kah4 kui2-e5 tang5-oh8 khu3 kim1-mng5-siann5 tsiu2-tshiunn2 gua7-khau2 e5 hai2-kinn5 khuann3 tsiau2, ua2! Tsia1-ni2 tsue7 tsiau2, siong7 tsio2 ma7 u7 kui2-lok8 tshing1 tsiah4, tsit8 tsiah4 tsit8 tsiah4 long2 thing5 ti7 tsui2-bin7, tshin1-tshiunn7 tsit8 tsiah4 tsun5-a2, tan7-si7, in1 m7 si7 tit4 tsiah8-hi5, si7 tit4 tsiah8 tsiu2-tshiunn2 sue2 thoo5-kha1 e5 si5-tsun7, hoo7 tsui2 tshiong1--loh8-lai5 e5 tsiu2-tsau1."
        ],
        [
          "酒糟水是黑个，酒糟一粒一粒浮佇水面，則規陣飛落來食，有時亦會相爭搶，規千隻鳥仔佇天頂得飛，足好看[口+也]。",
          "Tsiu2-tsau1 tsui2 si7 oo1 e5 , tsiu2-tsau1 tsit8 liap8 tsit8 liap8 phu5 ti7 tsui2-bin7, in1 tsiah4 kui1-tin7 pe1 loh8 lai5 tsiah8, u7-si5 a7 e7 sann1-tsinn1tshiunn2, kui1-tshing1 tsiah4 tsiau2-a2 ti7 thinn1-ting2 tit4 pe1, tsiok4 ho2-khuann3 e5."
        ],
        [
          "有真濟台灣來个人客，有人帶翕相機，有人帶窵鏡，亦來得看鳥，咱金門真正是一個看鳥个好所在。",
          "U7 tsin1 tsue7 tai5-uan5 lai5 e5 lang5-kheh4, u7 lang5 tua3 hip4-siong3-ki1, u7 lang5 tua3 tiau3-kiann3, a7 lai5 tit4 khuann3 tsiau2, lan2 kim1-mng5 tsin1-tsiann3 si7 tsit8 e5 khuann3 tsiau2 e5 ho2-soo2-tsai7."
        ]
      ],
      "篇名": "第八課 去海墘看鳥"
    },
    {
      "段": [
        [
          "中山林是佇金門个正中央，是一個真好佚佗个所在。",
          "Tiong1-san1-lim5 si7 ti7 kim1-mng5 e5 tsiann3-tiong1-ng1, si7 tsit8 e5 tsin1 ho2 tshit-tho5 e5 soo2-tsai7."
        ],
        [
          "咱金門以前本正有真濟樹，後來因為幾落種原因，樹仔則愈來愈少，變成一個熱天真熱，寒天飛砂走石个海島。",
          "Lan2 kim1-mng5 i2-tsing5 pun2-tsiann3 u7 tsin1 tsue7 tshiu7, au7-lai5 in1-ui7 kui2-loh8 tsiong2 guan5-in1, tshiu7-a2 tsiah4 lu2 lai5 lu2 tsio2, pinn3-sing5 tsit8 e5 luah8-thinn1 tsin1 luah8, kuann5-thinn1 pe1-sua1-tsau2-tsioh8 e5 hai2-to2."
        ],
        [
          "民國三十九年以後，經過國軍佮老百姓逐家个合作，一枝一枝个樹仔栽起來，樹仔嘛一欉一欉大起來，則有今仔日遮爾媠个所在，逐位攏有真濟樹仔。",
          "Bin5-kok4 sann1-tsap8-kau2 ni5 i2-au7, king1-ke3 kok4-kun1 kap4 lau2-peh4-sinn3 tak8-ke1 e5 hap8-tsok4, tsit8 ki1 tsit8 ki e5 tshiu7-a2 tsai1--khi2-lai5, tshiu7-a2 ma7 tsit8 tsang5 tsit8 tsang5 tua7--khi2-lai5, tsiah4 u7 kin1-a1-jit8 tsia1-ni1 sui2 e5 soo2-tsai7, tak8-ui7 long2 u7 tsin1 tsue7 tshiu7-a2."
        ],
        [
          "中山林以前規片攏是紅赤土埔，造林了後，今仔日規大片格格是榕柏仔樹。號做中山林个原因，是為著紀念國父孫中山先生建立中華民國个功勞。",
          "Tiong1-san1-lim5 i2-tsing5 kui1-phian3 long2 si7 ang5-tshiah4-thoo5-poo1, tso7-lim5 liau2-au7, kin1-a2-jit8 kui1 tua7 phian3 keh4-keh4 si7 tsing5-peh4-a2-tshiu7. ho7-tsue3 tiong1-san1-lim5 e5 guan5-in1, si7 ui7 tioh8 ki3-liam7 kok4-hu7 sun1 tiong1-san1 sian1-sinn1 kian3-lip8 tiong1-hua5-bin5-kok4 e5 kong1-lo5."
        ],
        [
          "金門，今仔日有遮爾濟个樹仔，實在是真無容易，咱著好好仔來疼惜，則對得起以前種樹掺顧樹仔遐人个艱苦。",
          "Kim1-mng5, kin1-a1-jit8 u7 tsia1-ni1 tsue7 e5 tshiu7-a2, sit8-tsai7 si7 tsin1 bo5 iong5-i7, lan2 tioh8 ho2-ho2-a2 lai5 thiann3-sioh4, tsiah4 tui3-tit4-khi2 i2-tsing5 tsing3 tshiu7 tsham1 koo3 tshiu7-a2 hia1-lang5 e5 kan1-khoo2."
        ]
      ],
      "篇名": "第九課 來去中山林"
    },
    {
      "段": [
        [
          "揣無路，[敖^力]歕吹，澹糊糊，腹肚枵，",
          "Tshe7 bo5 loo7, gau5 pun5-tshe1, tam5-koo5-koo5, pak4-too2 iau1,"
        ],
        [
          "拋輾斗，做大志，跋一倒，予汝看，",
          "Pha1-lin3-tau2, tsue3 tai7-tsi3, puah8-tsit8-to2, hoo7 lu2 khuann3,"
        ],
        [
          "鵁鴒，骹跡。",
          "Ka1-ling7, kha1-liah4."
        ],
        [
          "月光瞑，拄著，趿會著，箠仔，大逸，",
          "Geh8-kng1 mi5, tu2 tioh8, tsip4 e7 tioh8, tshe5-a2, tai7-iat8,"
        ],
        [
          "知影，親像，草埔，扑開起來，",
          "Tsai1-iann2, tshin1-tshiunn7, tshau2-poo1, phah4-khui1--khi2-lai5,"
        ],
        [
          "烏燕仔，白蒼蒼，後生，運動埕。",
          "Oo1-inn3-a2, peh8-tshang1-tshang1, hau7-sinn1, un7-tong7-tiann5."
        ],
        [
          "微微仔，一陣紲一陣，海墘，平坡坡，",
          "Bi1-bi1-a1, tsit8-tsun7 sua3 tsit8-tsun7, hai2-kinn5, pinn5-pho1-pho1,"
        ],
        [
          "海涌，輕罔罔仔，大嫵耳，央砂，",
          "Hai2-ing2, khin1-bang2-bang2-a2, tua7-bu2-ni2, ing1-sua1,"
        ],
        [
          "六箍銀，俗物，呣甘，歇佇，遮爾濟，",
          "Lak8 khoo1 gun5, siok8-mngh8, m7-kam1, hioh4 ti7, tsia1-ni2 tsue7,"
        ],
        [
          "掺，榕柏仔樹，艱苦，講个濟，",
          "Tsham1, tsing5-peh4-a2-tshiu7, kan1-khoo2, bue7 kong2 e5 tsue7,"
        ],
        [
          "即陣，迄陣，窮欲驚死，懸懸，展[人+甲]，",
          "Tsit4-tsun7, hit4-tsun7, kiong5-beh4 kiann1-si2, kuainn5-kuainn5, ti2 kah,"
        ],
        [
          "幾葩電火，迄暫仔，翕相機，窵鏡，",
          "Kui2 pha1 tian7-hue2, hit4-tsiam7-a2, hip4-siong3-ki1, tiau3-kiann3,"
        ],
        [
          "幾落種，裂裂落落。",
          "Kui2-loh8 tsiong2, lih8-lih8-lak8-lak8."
        ]
      ],
      "篇名": "第十課 我會曉講"
    },
    {
      "段": [
        [
          "人講目睭若親像人个兩扇窗仔仝款，予咱會當看著外口个世界。人若無這兩扇窗仔，呣若看著外口，著算講即個世界有若媠，對咱嘛無啥物路用。",
          "Lang5 kong2 bak8-tsiu1 na2 tshin1-tshiunn7 lang5 e5 nng7 sinn3 thang1-a2 sang5-khuan2, hoo7 lan2 e7-tang3 khuann3 tioh8 gua7-khau2 e5 se3-kai3. lang5 na7-bo5 tsit8 nng7 sinn3 thang1-a2, m7-na7 khuann3 bue7 tioh8 gua7-khau2, tioh8-sng3 kong2 tsit4 e5 se3-kai3 u7 lua7 sui2, tui3 lan2 ma7 bo5 siann2-mih8 loo7-ing7."
        ],
        [
          "呣過有真濟人，因為呣知[人+通]疼惜該己即兩耳目睭，煞予這兩耳目睭近視去，真濟物件看攏清楚，若是有看著近，煞無看著遠，安爾著真呣好啊！",
          "M7-koh u7 tsin1 tsue7 lang5, in1-ui7 m7 tsai1 thang1 thiann3-sioh4 kai1-ki7 tsit4 nng7 ni2 bak8-tsiu1, suah4 hoo7 tsit4 nng7 ni2 bak8-tsiu1 kun7-si7 khi3, tsin1 tsue7 mngh8-kiann7 khuann3 long2 bue7 tshing1-tsho2, na7 si7 u7 khuann3 tioh8 kun7, suah4 bo5 khuann3 tioh8 hng7, an2-ni1 tioh8 tsin1 m7 ho2 a2!"
        ],
        [
          "近視了後，有个人煞著定定掛一個目鏡，呣管做啥物大志，時時著掛目鏡則有看咧，正想欲行，行緊；想欲走，走遠，想欲跳，跳懸，連舉起舉落嘛裂裂落落，安爾敢呣是真無方便咧？",
          "Kun7-si7 liau2-au7, u7 e5 lang5 suah4 tioh8 tiann7-tiann7 kua3 tsit8 e5 bak8-kiann3, m7-kuan2 tsue3 sann2-mih8 tai7-tsi3, si5-si5 tioh8 kua3-bak8-kiann3 tsiah4 u7 khuann3--leh, tsiann3 siunn7 beh4 kiann5, kiann5 bue7 kin2; siunn7 beh4 tsau2, tsau2 bue7 hng7, siunn7 beh4 thiau3, thiau3 bue7 kuainn5, lian5 kia5 khi2 kia5 loh8 ma7 lih8-lih8-lak8-lak8, an2-ni1 kam2 m7 si7 tsin bo5 hong1-pian7 leh?"
        ],
        [
          "咱這兩耳目睭，應該著好好仔疼惜則著，為著咱該己个健康佮方便，咱每一個人攏著好好仔疼惜這兩耳目睭，則呣免定定著掛一個目鏡，安爾做啥物大志嘛加方便正濟。",
          "Lan2 tsi2 nng7 ni2 bak8-tsiu1, ing1-kai1 tioh8 ho2-ho2-a2 thiann3-sioh4 tsiah4 tioh8, ui7 tioh8 lan2 kai1-ki7 e5 kian7-khong1 kah4 hong1-pian7, lan2 mui2 tsit8 e5 lang5 long2 tioh8 ho2-ho2-a2 thiann3-sioh4 tsi2 nng7 ni2 bak8-tsiu1, tsiah4 m7 bian2 tiann7-tiann7 tioh8 kua3 tsit8 e5 bak8-kiann3, an2-ni1 tsue3 siann2-mih8 tai7-tsi3 ma7 ke1 hong1-pian7 tsiann3 tsue7."
        ]
      ],
      "篇名": "第十一課 愛惜咱个目睭"
    },
    {
      "段": [
        [
          "農曆四月十二日，是後浦迎城隍个日子，後浦街頭鬧熱[人+甲]，來來去去个人，若親像得穿針个。",
          "Long5-lik8 si3-geh8 tsap8-ji7 jit8, si7 au7-poo2 ngia5 sing5-hong5 e5 jit8-tsi2, au7-poo2 ke1-thau5 lau7-liat8 kah , lai5-lai5-khu3-khu3 e5 lang5, na7 tshin1-tshiunn7 tit4 tshng1-tsiam1 e5 ."
        ],
        [
          "阿公、阿嬤、阿婆、阿嬸，正濟人攏嘛去隨香。即條街彎過迄條路，東門頭紲到北門尾，出巡个隊伍，接[人+甲]真長。",
          "A1-kong1, a1-ma2, a1-po5, a1-tsim2, tsiann5-tsue7 lang5 long2 ma7 khu3 sui5-hiunn1. tsit4 tiau5 kue1 uan1 kue3 hit4 tiau5 loo7, tang1-mng5-thau5 sua3 kau3 pak4-mng5-be2, tshut4-sun5 e5 tui7-ngoo2, tsiap4 kah tsin1 tng5."
        ],
        [
          "城隍爺後壁，猶有幾落仙大仙个神座：[身+長]个是七爺，矮个是八爺，牛頭、馬面，文判官、武判官，攏請出來迎。",
          "Sing5-hong5-ia5 au7-piah4, a7 u7 kui2-loh8 siang1 tua7 siang1 e5 sin5-tso3:lio3 e5 si7 tshit4-ia5, ue2 e5 si7 peh4-ia5, gu5-thau5, be2-bin7, bun5-phuann3-kuann1, bu2-phuann3-kuann1, long2 tshing2 tshut lai5 ngia5."
        ],
        [
          "蜈蚣座、鑼鼓陣、大鼓吹，西樂隊、古樂隊，弄獅隊，亦有唱南管个音樂聲，會當聽[人+甲]正遠。",
          "Gia5-kang1-tso7, lo5-koo2 tin7, tua7 koo2-tshe1, sai1-gak8 tui7, koo2-gak8 tui7, lang7-sai1 tui7, ah4 u7 tshiunn3 lam5-kuan2 e5 im1-gak8 siann1, e7-tang3 thiann1 kah tsiann3 hng7."
        ],
        [
          "這是鬧熱个後浦街，是一年一擺个四月十二。",
          "Tse1 si7 lau7-liat8 e5 au7-poo2 kue1, si7 tsit8 ni5 tsit8 pai2 e5 si3-geh8 tsap8-ji7."
        ]
      ],
      "篇名": "第十二課 迎城隍"
    },
    {
      "段": [
        [
          "[人+元]地附近个海墘，不只有白蒼蒼个砂灘，亦有真濟大大細細个石頭。遮石頭懸懸低低，海涌若來，親像一耳一耳个大白花，開佇石頭頂。聽大人講，遮石頭骹覕正濟魚仔，是一個釣魚个好所在。禮拜日抑是放假日，我時常[辶@兌]厝邊个大人去釣魚。",
          "Guan2-te7 hu7-kun7e5hai2-kinn5, put4-tsi2u7 peh8-tshang1-tshang1 e5sua1-thoann1, a7u7 tsin1tsue7 tua7-tua7-sue3-sue3e5tsioh8-thau5. tsia1tsioh8-thau5kuainn5-kuainn5-ke7-ke7, hai2-ing2 na7 lai5, tshin1-tshiunn7tsit8ni2tsit8ni2 e5tua7 peh8-hue1, khuiti7 tsioh8-thau5ting2. thiann1tua7-lang5 kong2, tsia1tsioh8-thau5 kha1bih4tsiann5-tsue7hu5-a2, si7 tsit8 e5 tio3-hu5e5ho2-soo2-tsai7. le2-pai3-jit8 ah4si7 pang3-ke3-jit8, gua2 si5-siong5te3tshu3-pinn1 e5tua7-lang5 khu3 tio3-hu5."
        ],
        [
          "我將帶來个釣竿整理好，別好魚餌，調整浮筒个深淺，著將釣魚線拋出去，目睭金金得看迄個浮筒面頂，看魚有來得食抑無？",
          "Gua2 tsiong3 tua3--lai5 e5 tio3-kan1 tsing2-li2 ho2, pin2 ho2 hu5-li7, tiau5-tsing2 phu5-tang5 e5 tshim1-khin2, tioh8 tsiong1 tio3-hu5-suann3 pha1--tshut4-khi3, bak8-tsiu1 kim1-kim1 tit4 khuann3 hit4 e5 phu5-tang5 bin7-ting2, khuann3 hu5 u7 lai5 tit4 tsiah8 ah4 bo5?"
        ],
        [
          "得振動啊，呣[人+通]出聲則予走去，緊揫起來，害啦！魚無著鉤。要緊，擱來一擺。等有一霎仔久，親像有擱來得食啊，即擺呣[人+通]緊張，著較忍耐[口+也]，揫起來，哇！即尾遮大尾，莫怪遐爾仔否釣，釣魚是真正著有耐性則著啊！",
          "Tit4 tin2-tang7 a2, m7-thang1 tshut4-siann1 tsiah4 bue7 hoo7 tsau2--khu3, kin2 khiu2--khi2-lai5, hai7--lah! hu5 bo5 tioh8 kau1. bue7 iau3-kin2, koh4 lai5 tsit8 pai2. tan2 u7 tsit8-tiap8-a2-ku2, tshin1-tshiunn7 u7 koh4 lai5 tit4 tsiah8 a2, tsit4 pai2 m7-thang1 kin2-tiunn1, tioh8 khah4 lim2-nai7 e5, khiu2--khi2-lai5, ua2! Tsit4 be2 tsia1 tua7 be2, bok8-kuai3 hiah-ni1-a1 phai2 tio3, tio3-hu5 si7 tsin1-tsiann3 tioh8 u7 nai7-sing3 tsiah4 tioh8 a2!"
        ],
        [
          "一下有信心了後，[人+元]釣到日欲晏，則倒來厝[口+也]，算看嘜咧，哇！兩個人攏總釣十外尾呢！",
          "Tsit8-e7 u7 sin3-sim1 liau2-au7, guan2 tio3 kau3 jit8 beh4 am3, tsiah4 to3 lai5 tshu3 e5, sng3 khuann3-bai7 e5, ua2! nng7 e5 lang5 long2-tsong2 tio3 tsap8 gua7 be2 neh!"
        ]
      ],
      "篇名": "第十三課 去海墘釣魚"
    },
    {
      "段": [
        [
          "翟山坑道是佇許坑湖附近，是一個真正大孔个地下坑道。洞外是海，水洘个時陣，佇海面頂會當看著石洞；水淹个時陣，洞口拄拄仔賰一半，是非常隱僻个所在。",
          "The2-suann1 khinn-to7 si7 ti7 khoo2-khinn1-oo5 hu7-kun7, si7 tsit8 e5 tsin1-tsiann3 tua7 khang1 e5 te7-ha7 khinn1-to7. tong7 gua7 si7 hai2, tsui2 kho2 e5 si5-tsun7, ti7 hai2-bin7 ting2 e7-tang3 khuann3 tioh8 tsioh8 tong7; tsui2 im1 e5 si5-tsun7, tong7 khau2 tu2-tu2-a2 tshun1 tsit8-puann3, si7 hui1-siong5 un2-phiah4 e5 soo2-tsai7."
        ],
        [
          "石洞是用炸藥炸出來个，内底分做兩截，一截佇水面頂，是得徛海軍个小艇隊；另外一截有一半予海水淹入來，是得歇船个，歇个是幾十隻負責小金門運補个小艇。若拄著砲戰个時陣，遮小登陸艇攏覕佇石洞內，因為洞口通海，遮船會使得對洞口開出去，呣免驚會予砲扑著。",
          "Tsioh8 tong7 si7 ing7 tsa3-ioh8 tsa3--tshut-lai5 e5 , lai7-tue2 pun1-tsue3 nng7 tsiat4, tsit8 tsiat4 ti7 tsui2 bin7-ting2, si7 tit4 khia7 hai2-kun1 e5 sio2-thing2-tui7; ling7-gua7 tsit8 tsiat4 u7 tsit8-puann3 hoo7 hai2-tsui2 im1--jip8-lai5, si7 tit4 hioh4 tsun5 e5, hioh4 e5 si7 kui2 tsap8 tsiah4 hu7-tsik4 sio2-kim1-mng5 un7-poo2 e5 sio2-thing2. na7 tu2 tioh8 phau3-tsian3 e5 si5-tsun7, tsia1 sio2 ting1-liok8 thing2 long2 bih4 ti7 tsioh8 tong7 lai7, in1-ui7 tong7 khau2 thang3 hai2, tsia1 tsun5 e7-sai2-tit4 tui3 tong7 khau2 khui1--tshut4-khu3,m7 bian2 kiann1 e7 hoo7 phau3 phah4 tioh8."
        ],
        [
          "坑道本來是軍方个管制區，無對外開放，解嚴了後，坑道交予金門國家公園管理，開放觀光了後，每一日出出入入个觀光客真濟，是目前咱金門正重要个觀光景點。",
          "Khinn1-to7 pun2-lai5 si7 kun1-hong1 e5 kuan2-tse3 khu1, bo5 tui3-gua7 khai1-hong3, kai2-giam5 liau2-au7, khinn1-to7 kau1 hoo7 kim1-mng5 kok1-ka1-kong1-hng5 kuan2-li2, khai1-hong3 kuan1-kong1 liau2-au7, mui2 tsit8 jit8 tshut4-tshut4-lip8-lip8 e5 kuan1-kong1-kheh4 tsin1 tsue7, si7 bok8-tsian5 lan2 kim1-mng5 tsiann3 tiong7-iau3 e5 kuan1-kong1 king2-tiam2."
        ]
      ],
      "篇名": "第十四課 翟山坑道"
    },
    {
      "段": [
        [
          "禮拜日早起，我佮隔腹兄相招，作伴倒去鄉下揣安公佮安嬤。[人+元]到安公厝裡迄時陣，安嬤拄好得剖蠔，安公無佇厝咧，聽安嬤講，安公是出去外口揣朋友開講。",
          "Le2-pai3-jit8 tsa2-khi2, gua2 kah4 keh4-pak4 hiann1 sann1-tsio1, tsue3-phuann7 to3 khu3 hiunn1-e7 tshe7 an2-kong1 kah4 an2-ma2. guan2 kau3 an2-kong1 tshu3--lih hit4 si5-tsun7,an2-ma2 tu2-ho2 tit4 phua3 o5, an2-kong1 bo5 ti7 tshu3--leh ,thiann1 an2-ma2 kong2, an2-kong1 si7 tshut4 khu3 gua7-khau2 tshe7 ping5-iu2 khai1-kang2."
        ],
        [
          "過無偌久，安公倒來啊！看著伊這兩個乖孫仔真歡喜，問東問西問正濟，問[人+甲][人+元]兩個人攏呣知影欲怎麼回伊。欲日晝个時陣，安嬤[人+甲]安公講：「厝裡有蠔，下晝來炒麵，好呣？」",
          "Ke3 bo5 jua7 ku2, an2-kong1 to3--lai5 a2! khuann3 tioh8 i1 tsi2 nng7 e5 kuai1 sun1-a2 tsin1 huann1-hi2, mng7-tang1-mng7-sai1 mng7 tsiann5-tsue7, mng7 kah guan2 nng7 e5 lang5 long2 m7 tsai1-iann2 beh4 tsainn2-iunn7 he5 i. beh4 jit8-tau3 e5 si5-tsun7, an2-ma2 kah an2-kong1 kong2: tshu3--lih u7 o5, e7-tau3 lai5 tsha2-mi7, ho2 m7?"
        ],
        [
          "安嬤炒个麵實在有夠讚，我食幾落碗，食到落尾，規個鍋底賰仔格格是蠔、肉、佮雞卵。心內想欲擱食一碗，呣過食落去，安公笑笑仔講了一句話：囡仔人攏呣知影，這著是『好酒沉甕底』！",
          "An2-ma2 tsha2 e5 mi7 sit8-tsai7 u7-kau3 tsan2, gua2 tsiah8 kui2-loh8 uann2, tsiah8 kau3 loh8-be2, kui1-e5 e1-tue2 tshun1 a1 keh4-keh4 si7 o5, bah4, kah4 kue1-nng7. sim1-lai7 siunn7 beh4 koh4 tsiah8 tsit8 uann2, m7-koh tsiah8 bue7 loh8--khu3, an2-kong1 tshio3-tshio3-a1 kong2 liau2 tsit8 ku3 ue7: gin2-a2-lang5 long2 m7 tsai1-iann2, tse1 tioh8-si7 ho2-tsiu2 tim5 ang3 tue2 !"
        ],
        [
          "我曉啉酒，呣知即句話是啥物意思，安公[人+甲][人+元]解釋，意思著是講，好物件憩佇後壁，隔腹兄講，即句話摻好戲佇後壁是呣是仝款个意思？安公笑笑仔講，應該著是安爾啦！",
          "Gua2 bue7-hiau2 lim1-tsiu2, m7 tsai1 tsit4 ku3 ue7 si7 siann2-mih8 i3-su3, an2-kong1 kah guan2 kai2-sik4, i3-su3 tioh8-si7 kong2, ho2 mngh8-kiann7 khe3 ti7 au7-piah4 , keh4-pak4 hiann1 kong2, tsit4 ku3 ue7 tsham1 ho2 hi3 ti7 au7-piah4 si7 m7 si7 sang5-khuan2 e5 i3-su3? An2-kong1 tshio3-tshio3-a1 kong2, ing1-kai1 tioh8-si7 an2-ni1 lah!"
        ]
      ],
      "篇名": "第十五課 好酒沉甕底"
    },
    {
      "段": [
        [
          "六月二十日星期五天氣晴",
          "Lak8-gueh8 ji7-tsap8 jit8 sing1-ki5-goo7 thinn1-khi3 tsinn7"
        ],
        [
          "今仔日是一個正鬧熱个日子，學堂舉行畢業典禮，老師規定今仔日呣免上課，全校歡送今年畢業个同學。",
          "Kin1-a2-jit8 si7 tsit8 e5 tsiann3 lau7-liat8 e5 jit8-tsi2, oh8-tng5 ku2-hing5 pit4-giap8 tian2-le2, lau7-su1 kui1-ting7 kin1-a2-jit8 m7 bian2 siong7-kho3, tsuan5 hau3 huan1-sang3 kin1-ni5 pit4-giap8 e5 tang5-oh8."
        ],
        [
          "參加个來賓真濟，有畢業生个家長，有別跡來个長官，亦有正濟我呣別个人。佇畢業典禮前幾日，全校个老師佮同學，有人負責出壁報，有人布置會場，亦有足濟人得練習歡送會个遊藝節目，逐個無閒[人+甲]親像得辦喜事仝款。",
          "Tsham1-ka1 e5 lai5-pin1 tsin1 tsue7, u7 pit4-giap8-sing1 e5 ka1-tiunn2, u7 pat8-liah4 lai5 e5 tiunn2-kuann1, a7 u7 tsiann5 tsue7 gua2 m7 pat e5 lang5. ti7 pit4-giap8 tian2-le2 tsing5 kui2 jit8, tsuan5 hau3 e5 lau7-su1 kah4 tang5-oh8, u7 lang5 hu7-tsik4 tshut4 piah4-po3, u7 lang5 poo3-ti3 hue7-tiunn5, a7 u7 tsiok4 tsue7 lang5 tih4 lian7-sip8 huan1-sang3-hue7 e5 iu5-ge7 tsiat4-bok8, tak8-e5 bo5-ainn5 kah tshin1-tshiunn7 tit4 pan7 hi2-su7 sang5-khuan2."
        ],
        [
          "畢業班个同學逐個攏真歡喜，有一個來賓佇畢業班導師面頭前講：老師今仔日得嫁查某囝。老師亦笑笑仔講：今年嫁三十二個。我小可聽會曉講个意思。",
          "Pit4-giap8-pan1 e5 tang5-oh8 tak8-e5 long2 tsin1 huann1-hi2, u7 tsit8 e5 lai5-pin1 ti7 pit4-giap8-pan1 to7-su1 bin7-thau5-tsing5 kong2: lau7-su1 kin1-a2-jit8 tit4 ke3 tsa1-boo2-kiann2. lau7-su1 a7 tshio3-tshio3-a1 kong2: kin1-ni5 ke3 sann1-tsap8-ji7 e5. gua2 sio2-khua2 thiann1 e7-hiau2 in1 kong2 e5 i3-su3."
        ],
        [
          "逐個無閒規日，呣過無閒仔真趣味，呣知佇時則有[人+通]輪著[人+元]畢業？",
          "Tak8-e5 bo5-ainn5 kui-jit8, m7-koh bo5-ainn5 a1 tsin1 tshu3-bi7, m7 tsai1 ti7-si5 tsiah4 u7 thang1 lun5 tioh8 guan2 pit4-giap8?"
        ]
      ],
      "篇名": "第十六課 日記一篇"
    },
    {
      "段": [
        [
          "一、登鸛雀樓   王之煥",
          "It4. ting1-kuan3-tshiok4-lau5   ong5 tsi1-huan3"
        ],
        [
          "白日依山盡，黃河入海流。",
          "Pik8-jit8 i1 san1 tsin7, hong5-ho5 jip8 hai2 liu5."
        ],
        [
          "欲窮千里目，更上一層樓。",
          "Iok8 kiong5 tshian1-li2 bok8, king1 siong7 it4 tsing5 liu5."
        ],
        [
          "二、靜夜思   李白",
          "Li7. tsing7 ia7 su1   li2-pik8"
        ],
        [
          "床前明月光，疑是地上霜。",
          "Tshng5 tsing5 bing5-guat8 kong1, gi5 si7 te7-siong7 song1."
        ],
        [
          "舉頭望明月，低頭思故鄉。",
          "Ku2-thio5 bong7 bing5-guat8, te7-thio5 su koo3-hiong1."
        ],
        [
          "三、春曉   孟浩然",
          "Sann1. tshun1 hiau2   bing7 ho7-lian5"
        ],
        [
          "春眠不覺曉，處處聞啼鳥。",
          "Tshun1 mian5 put4-kak4 hiau2, tshu3-tshu3 bun5 the5 niau2."
        ],
        [
          "夜來風雨聲，花落知多少？",
          "Ia7 lai5 hong1-u2 sing1, hua1 lok8 ti1 to1-siau2?"
        ]
      ],
      "篇名": "第十七課 唐詩三首"
    }
  ]
}
