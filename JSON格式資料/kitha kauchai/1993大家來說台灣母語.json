{
  "作者": "方南強",
  "出版年": "1993",
  "出版者": "時報文化",
  "文類": "其他教材",
  "書名": "大家來說台灣母語",
  "書寫系統": "漢字",
  "資料": [
    {
      "段": [
        [
          "西北雨，直直落。鯽仔魚，欲娶某。鮕鮘兄，拍鑼鼓。媒人婆，土虱嫂。日頭暗，尋無路。趕緊來，火金姑。做好心，來照路。西北雨，直直落。",
          "Sai1-pak4-hoo7, tit8-tit8 loh8. tsit4-a2-hi5, beh4 tshua7-boo2. koo1-tai7 hiann1, phah4 lo5 koo2. mue5-lang5-po5, thoo5-sat4 so2. jit8-thau5 am3, tshue7 bo5 loo7. kuann2-kin2 lai5, hue2-kim1-koo1. tsue3 ho2-sim1, lai5 tsio3 loo7. sai1-pak4-hoo7, tit8-tit8 loh8."
        ],
        [
          "西北雨，直直落。白鷺鷥，來趕路。[足+盤]山嶺，過溪河。尋無巢，跋一倒。日頭暗，欲怎好。土地公，土地婆。做好心，來帶路。西北雨，直直落。",
          "Sai1-pak4-hoo7, tit8-tit8 loh8. peh8-ling5-si1, lai5 kuann2-loo7. puann5 suann1-nia2, kue3 khe1-ho5. tshue7 bo5 siu7, puah8-tsit8-to2. jit8-thau5 am3, beh4 tsuann2-ho2. thoo2-ti7-kong1, thoo2-ti7-po5. tsue3 ho2-sim1, lai5 tai3-loo7. sai1-pak4-hoo7, tit8-tit8 loh8."
        ]
      ],
      "篇名": "第一課 傳統唸謠：西北雨"
    },
    {
      "段": [
        [
          "落大雨，透大風，天烏地暗拍雷公。門口積滿水，有路行通。落大雨，透大風，雞仔鴨仔驚雷公。匿去簾簷腳，驚到戇戇戇。",
          "Loh8 tua7 hoo7, thau3 tua7 hong1, thinn1-oo1-te7-am3 phah4 lui5-kong1. mng5-khau2 tsik4 mua2 tsui2, u7 loo7 kiann5 be7 thong1. loh8 tua7 hoo7, thau3 tua7 hong1, ke1-a2 ah4-a2 kiann1 lui5-kong1. bih4 khi3 ni5-tsinn5-kha1, kiann1 kau3 gong7-gong7-gong7."
        ]
      ],
      "篇名": "傳統唸謠：落大雨"
    },
    {
      "段": [
        [
          "阿蓮，好起來啊！",
          "A1-lian5, ho2--khi2-lai5 a2!"
        ],
        [
          "阿母，賢早。我猶眞愛睏咧。",
          "A1-bu2, gau5-tsa2. gua2 iau2 tsin1 ai3 khun3--leh4."
        ],
        [
          "你昨暗敢毋是眞早去睏。",
          "Li2 tsa1-am3 kiam2 m7 si7 tsin1 tsa2 khi3 khun3."
        ],
        [
          "是啦！毋閣昨暗雨落歸暝，雷公乒乓叫。害我攏睏去。",
          "Si7--lah4! m7-koh4 tsang1 am3 hoo7 loh8 kui1 me5, lui5-kong1 pin2-piang3-kio3. hai7 gua2 long2 khun3 be7 khi3."
        ],
        [
          "來！緊起來！早起時有淡薄仔冷冷，衫着加穿一領。(食早起)",
          "Lai5! kin2 khi2--lai5! tsa2-khi2 si5 u7 tam7-poh8-a2 ling2-ling2, sann1 tioh8 ke1 tshing7 tsit8 nia2. (tsiah8 tsa2-khi2)"
        ],
        [
          "阿爸，你有看今仔日的天氣報告無？",
          "A1-pa1, li2 u7 khuann3 kin1-a2-jit8 e5 thinn1-khi3 po3-ko3--bo5?"
        ],
        [
          "講今仔日的天氣啥款。",
          "Kong2 kin1-a2-jit8 e5 thinn1-khi3 siann2-khuan2."
        ],
        [
          "早起電視報講今仔日是烏陰、濟雲、局部有陣雨，差不多是二十二到二十五度。你欲出去的時，着會記得攜雨傘出去。",
          "Tsa2-khi2 tian7-si7 po3 kong2 kin1-a2-jit8 si7 oo1-im1, tse7 hun5, kiok8-poo7 u7 tsun7-hoo7, tsha1-put4-to1 si7 ji7-tsap8-ji7 kau3 ji7-tsap8-goo7 too7. li2 beh4 tshut--khi3 e5 si5, tioh8 e7-ki3-tit4 tsah4 hoo7-suann3 tshut4--khi3."
        ],
        [
          "是啦！今年的雨水有卡厚。即馬已經是六月天，拍算閣變寒。毋閣風透透，感覺涼涼的款。",
          "Si7--lah4! Kin1-ni5 e5 hoo7-tsui2 u7 khah8 kau7. tsit4-ma2 i2-king1 si7 lak8-gueh8 thinn1, phah4-sng3 be7 koh4 pian3 kuann5. m7-koh4 hong1 thau3-thau3, kam2-kak4 liang5-liang5 e5 khuan2."
        ],
        [
          "是毋是欲做風颱咧？",
          "Si7 m7 si7 beh4 tso3 hong1-thai1--leh4?"
        ]
      ],
      "篇名": "對話練習"
    },
    {
      "段": [
        [
          "正月正，請囝婿，入大廳。二月二，刣豬公，謝土地。三月三，桃仔李仔憑頭擔。四月四，桃仔來，李仔去。五月五，龍船鼓，水內渡。六月六，踏水車，拍碌碡。七月七，龍眼烏，石榴[比+皮]。八月八，抅豆藤，挽豆莢。九月九，風吹，滿天哮。十月十，冬瓜糖霜落錢盒。十一月，人焚火。十二月，人炊粿。",
          "Tsiann1-gueh8 tsiann1, tshiann2 kiann2-sai3, jip8 tua7-thiann1. ji7-gueh8 ji7, thai5 ti1-kong1, sia7 thoo2-ti7. sann1-gueh8 sann1, tho5-a2 li2-a2 pin5 thau5 tann. si3-gueh8 si3, tho5-a2 lai5, li2-a2 khi3. goo7-gueh8 goo7, ling5-tsun5 koo2, tsui2-lai7 too7. lak8-gueh8 lak8, tah8 tsui2-tshia1, phah4 lak8-tak8. tshit4-gueh8-tshit4, ling5-ging2 oo1, sia8-liu5 pit4. peh4-gueh8 peh4, khau1 tau7 tin5, ban2 tau7-ngeh4. kau2-gueh8 kau2, hong1-tshue1, mua2-thinn1 hau2. tsap8-gueh8 tsap8, tang-kue1 thng5-sng1 loh8 tsinn5 ap8. tsap8-it4-gueh8, lang5 hiann5 hue2. tsap8-ji7-gueh8, lang5 tshue1 kue2."
        ]
      ],
      "篇名": "第二課 傳統唸謠：(歲時歌)"
    },
    {
      "段": [
        [
          "初一早，初二巧，初三睏到飽，初四頓頓飽，初五隔開，初六挹肥，初七七元，初八原金，初九天公生，初十有食食，十一請囝婿，十二查某囝轉來拜，十三食泔糜仔配芥菜，十四結燈棚，十五上元暝，十六拆燈棚。",
          "Tshe1-it4 tsa2, tshe1-ji7 kha2, tshe1-sann1 khun3 kau3 pa2, tshe1-si3 tng3-tng3 pa2, tshe1-goo7 keh4-khui1, tshe1-lak8 iunn2 pui5, tshe1-tshit4 tshit4-guan5, tshe1-peh4 guan5-kim1, tshe1-kau2 thinn1-kong1-senn1, tshe1-tsap8 u7 tsiah8 sit8, tsap8-it4 tshiann2 kiann2-sai3, tsap8-ji7 tsa1-boo2-kiann2 tng2 lai5 pai3, tsap8-sann1 tsiah8 am2-mue5-a2 phue3 kua3-tshai3, tsap8-si3 kat4 ting1 penn5, tsap8-goo7 siong7-guan5 me5, tsap8-lak8 thiah4 ting1 penn5."
        ]
      ],
      "篇名": "傳統唸謠：新年歌"
    },
    {
      "段": [
        [
          "遠遠的炮仔聲及鑼鼓聲，那來那大聲，那倚近來。囝仔一個一個向聲音來的方向走去。",
          "Hng7-hng7 e5 phau3-a2 siann1 kap4 lo5 koo2 siann1, na2 lai5 na2 tua7 siann, na2 ua2-kin7--lai5. gin2-a2 tsit8 e5 tsit8 e5 ng3 siann1-im1 lai5 e5 hong1-hiong3 tsau2--khi3."
        ],
        [
          "迎熱鬧，迎熱鬧！卡緊咧，卡緊來去看。",
          "Ngia5 lau7-jiat8, ngia5 lau7-jiat8! khah4 kin2--leh4, khah4 kin2 lai5-khi3 khuann3."
        ],
        [
          "囝仔有影眞好奇，廟埕人已經豎甲實實。兩個兩個扛一枝一枝的大旗過去以後，就是大鑼。鑼鼓聲，炮仔聲眞大聲。獅陣，龍陣那弄那行，過去了後，就是七爺及八爺行佇轎的頭前。轎眞濟頂，也刻甲眞媠。豎佇邊仔的人提眞濟炮仔在放，囝仔攏在掩耳孔。鬧熱行四五十分才過了。",
          "Gin2-a2 u7-iann2 tsin1 honn3-ki5, bio7-tiann5 lang5 i2-king1 khia7 kah4 tsat8-tsat8. nng7 e5 nng7 e5 kng1 tsit8 ki1 tsit8 ki1 e5 tua7-ki5 kue3--khi3 i2-au7, tsiu7-si7 tua7 lo5. lo5 koo2 siann1, phau3-a2 siann1 tsin1 tua7 siann1. sai1 tin7, ling5 tin7 na2 lang7 na2 kiann5, kue3--khi3 liau2-au7, tsiu7-si7 tshit4-ia5 kap4 peh4-ia5 kiann5 ti7 kio7 e5 thau5-tsing5. kio7 tsin1 tse7 ting2, ia7 khek4 kah4 tsin1 sui2. khia7 ti7 pinn1-a2 e5 lang5 theh8 tsin1 tse7 phau3-a2 teh4 pang3, gin2-a2 long2 teh5 ng1 hinn7-khang1. lau7-jiat8 kiann5 si3 goo7-tsap8 hun7 tsiah4 kue3--liau2."
        ],
        [
          "廟埕內，人滇滿滿，[足+契]過來，[足+契]過去。有的在燒香，有的在拜，跋杯的聲，抽籤的聲，摻佇講話的聲的內面。",
          "Bio7-tiann5 lai7, lang5 tinn7-mua2-mua2, kheh4 kue3 lai5 kheh4 kue3 khi3. u7 e5 teh4 sio1 hiunn1, u7 e5 teh4 pai3, puah8-pue1 e5 siann1, thiu1 tshiam1 e5 siann1, tsham1 ti7 kong2-ue7 e5 siann1 e5 lai7-bin7."
        ],
        [
          "揷佇牲禮的香已經[火+著]一半，香的火灰落落去雞、鴨、豬肉的頂面，有的摻入湯內。",
          "Tshah4 ti7 sing1-le2 e5 hiunn1 i2-king1 toh8 tsit8-puann3, hiunn1 e5 hue2-hu1 lak8 loh8 khi3 ke1, ah4, ti1-bah4 e5 ting2-bin7, u7 e5 tsham1 jip8 thng1 lai7."
        ],
        [
          "廟埕外口，日頭眞炎，風飛沙真揚，燒金的煙對金爐的煙筒一下沖出來，就隨時無去。",
          "Bio7-tiann5 gua7-khau2, jit8-thau5 tsin1 iam7, hong1-pue1-sua1 tsin1 ing1, sio1 kim1 e5 ian1 tui3 kim1-loo5 e5 ian1-tang5 tsit8-e7 tshing3--tshut4-lai5, tsiu7 sui5-si5 bo5--khi3."
        ]
      ],
      "篇名": "課文：拜拜"
    },
    {
      "段": [
        [
          "大頭仔，大頭仔生後生，唱歌欲唱Tou-le-mi。Tou-le-mi，Tou-le-mi，大頭仔賣肉羹。肉羹肉羹結歸圓，大頭仔講伊欲賣肉圓。肉圓歹食無人買，大頭仔就去賣碗粿。碗粿碗粿冷吱吱，大頭仔氣着賣花枝。花枝花枝真臭矂，大頭仔換來賣米糕。米糕米糕燒滾滾，大頭仔講伊欲賣米粉。米粉爛爛傷細碗，大頭仔毋知欲按怎。",
          "Tua7-thau5-a2,tua7-thau5-a2sinn1hau7-sinn1, tshiunn3-kua1beh4tshiunn3Too1-Le1-Mi1.Too1-Le1-Mi1,Too1-Le1-Mi1, tua7-thau5-a2 be7 bah4-kinn1. bah4-kinn1bah4-kinn1kiat4kui1inn5, tua7-thau5-a2 kong2 i1beh4be7 bah4-uan5. bah4-uan5 phainn2tsiah8 bo5lang5be2, tua7-thau5-a2 tsiu7khi3be7 uann2-kue2. uann2-kue2 uann2-kue2 ling2-ki1-ki1, tua7-thau5-a2 khi3tioh8be7 hue1-ki1. hue1-ki1hue1-ki1tsin1tshau3-tsh13, tua7-thau5-a2 uann7lai5 be7 bi2-ko1. bi2-ko1bi2-ko1sio1-kun2-kun2, tua7-thau5-a2 kong2 i1beh4be7 bi2-hun2. bi2-hun2 nua7-nua7 siunn1se3 uann2, tua7-thau5-a2 m7tsai1beh4an3-tsuann2."
        ]
      ],
      "篇名": "第三課 傳統念謠：台灣小食"
    },
    {
      "段": [
        [
          "咱臺灣有一句俗語按呢講“食是福，做是祿”。意思是講，食是人的本能，工作是天公伯仔賜予咱的動力。",
          "Lan2 tai5-uan5u7tsit8 ku3 siok8-gu2 an2-ne1kong2 \"tsiah8 si7 hok4, tso3 si7 lok8\" . i3-su3 si7 kong2, tsiah8 si7lang5 e5pun2-ling5, kang1-tsok4si7 thinn1-kong1-peh4--a2su3hoo7lan2e5tong7-lik8."
        ],
        [
          "咱臺灣作穡人的生活非常樸實，穡頭若在無閒的時一日食五頓。這五頓並毋是上好的菜料。干旦是三頓比普通時卡生臊一點仔，另外兩頓是食親像“米笞目”“鹹糜”抑是“粿類”這款普通的食物。",
          "Lan2 tai5-uan5 tso3-sit4-lang5 e5 sing1-uah8 hui1-siong5 phoh4-sit8, sit4-thau5 na7 teh4 bo5-ing5 e5 si5 tsit8 jit8 tsiah8 goo7 tng3. tsit4 goo7 tng3 ping7 m7 si7 siong7 ho2 e5 tshai3 liau7. kan1-tann1 si7 sann1 tng3 pi2 phoo2-thong1 si5 khah4 tshenn1-tshau1 tsit8-tiam2-a2, ling7-gua7 nng7 tng3 si7 tsiah8 tshin-tshiunn7 \"bi2-thai1-bak8 \"  \"kiam5-mue5\" a2 si7 \"kue2 lui7\" tsit khuan2 phoo2-thong1 e5 sit8-but8."
        ],
        [
          "拍算一下聽講食五頓，是會予人笑講是飯桶。但是咱若看着田裡穡頭無閒chhih-chhih的時，無論大人囝仔抑是婦人人彼款拼命做工課的艱苦樣，就會了解五頓絕對毋是白食的。",
          "Phah4-sng3 tsit8-e7 thiann1 kong2 tsiah8 ngoo2 tng3, si7 e7 hoo7 lang5 tshio3 kong2 si7 png7-thang2. tan7-si7 lan2 na7 khuann3 tioh8 tshan5--nih8 sit4-thau5 bo5-ing5-tshih4-tshih4 e5 si5, bo5-lun7 tua7-lang5 gin2-a2 a2 si7 hu7-jin5-lang5 hit4 khuan2 piann3-mia7 tso3 khang1-khue3 e5 kan1-khoo2 iunn7, tsiu7 e7 liau2-kai2 goo7 tng3 tsuat8-tui3 m7 si7 peh8-tsiah8--e5."
        ],
        [
          "對佇穡頭濟，拍拼做工課的人來講，這五頓的時間比啥物閣卡歡喜、快樂。定定佇這個時期，招來附近的親成、朋友，做陣鬥腳手，招待五頓，大家來鬥歡喜。",
          "Tui3 ti7 sit4-thau5 tse7, phah4-piann3 tso3 khang1-khue3 e5 lang5 lai5 kong2, tsit4 goo7 tng3 e5 si5-kan1 pi2 sim2-mih8 koh4-khah4 huann1-hi2, khuai3-lok8. tiann7-tiann7 ti7 tsit e5 si5-ki5, tsio1 lai5 hu7-kin7 e5 tshin1-tsiann5, ping5-iu2, tso3-tin7 tau3 kha1-tshiu2, tsiau1-thai7 goo7 tng3, tai7-ke1 lai5 tau3 huann1-hi2."
        ],
        [
          "這是一種滿足，也是一種幸福，也就是“食是福，做是祿”的意思。",
          "Tse1 si7 tsit8 tsiong2 buan2-tsiok4, ia7 si7 tsit8 tsiong2 hing7-hok4, ia7 tsiu7-si7 \"tsiah8 si7 hok4, tso3 si7 lok8\" e5 i3-su3."
        ]
      ],
      "篇名": "課文：食是福，做是祿"
    },
    {
      "段": [
        [
          "人客，遮坐啦。欲食啥物菜咧？",
          "Lang5-kheh4, tsia1 tse7--lah4. beh4 tsiah8 sim2-mih8 tshai3--leh4?"
        ],
        [
          "頭家，請你菜單予阮看覓一下咧。",
          "Thau5-ke1, tshiann2 li2 tshai3-tuann1 hoo7 gun2 khuann3 mai7 tsit8-e7 leh4."
        ],
        [
          "人客，你眞愛講笑。阮遮是路邊擔仔，也毋是大飯店。欲哪有菜單咧。歹勢啦！",
          "Lang5-kheh4, li2 tsin1 ai3 kong2-tshio3. gun2 tsia si7 loo7-pinn1 tann3-a2, ia7 m7 si7 tua7 png7-tiam3. beh4 na2 u7 tshai3-tuann1--leh4. phainn2-se3--ah4!"
        ],
        [
          "啊無！有啥物卡好食的。請你共阮介紹一下咧。",
          "A1-bo5! u7 sim1-mih8 khah4 ho2-tsiah8--e5. tshiann2 li2 ka7 gun2 kai3-siau7 tsit8-e7 leh4."
        ],
        [
          "濟囉！看恁是欲魯肉飯、鹹糜，抑是米粉炒、雜菜麵、蚵仔煎、肉羹，啥物攏有。",
          "Tse7--lo3! khuann3 lin2 si7 beh4 loo2-bah4-png7, kiam5-mue5, a2 si7 bi2-hun2-tsha2, tsap8-tshai3-mi7, o5-a2-tsian1, bah4-kinn1, sim1-mih8 long2 u7."
        ],
        [
          "頭家，我來一個炒麵，毋通傷油，胡椒加摻一點仔。閣一條雞捲、一盤白菜魯，順續煮一碗下水湯。富貴仔，你咧？",
          "Thau5-ke1, gua2 lai5 tsit8 e5 tsha2-mi7, m7-thang1 siunn1 iu5, hoo5-tsio1 ke1 tsham1 tsit8-tiam2-a2. koh4 tsit8 tiau5 ke1-kng2, tsit8 puann5 peh8-tshai3-loo2, sun7-sua3 tsu2 tsit8 uann2 ha7-sui2-thng1. Hu3-kui3-a2, li2--leh4?"
        ],
        [
          "我今仔日腹肚有一點仔無爽快。我食白飯，配豆腐、菜脯卵就好。",
          "Gua2 kin1-a2-jit8 pak4-too2 u7 tsit8-tiam2-a2 bo5 song2-khuai3. gua2 tsiah8 peh8-png7, phue3 tau7-hu7, tshai3-poo2-nng7 tsiu7 ho2."
        ],
        [
          "(食飽了後)",
          "(tsiah8-pa2 liau2-au7)"
        ],
        [
          "你食有飽無？",
          "li2 tsiah8 u7 pa2--bo5?"
        ],
        [
          "有囉！我食甲眞飽。你無看我這個腹肚咧。頭家，來算一下。攏總偌濟錢？",
          "U7--lo3! gua2 tsiah8 kah4 tsin1 pa2. li2 bo5 khuann3 gua2 tsit4 e5 pak4-too2--leh4. thau5-ke1, lai5 sng3 tsit8-e7. long2-tsong2 gua7 tse7 tsinn5?"
        ],
        [
          "毋免啦。你是人客。我請你啦。",
          "M7 bian2--lah4. li2 si7 lang5-kheh4. gua2 tshiann2 li2--lah4."
        ],
        [
          "歹勢啦！",
          "Phainn2-se3--lah4!"
        ],
        [
          "免客氣。",
          "Bian2 kheh4-khi3."
        ]
      ],
      "篇名": "對話練習：食飯"
    },
    {
      "段": [
        [
          "阿明兄，阿明兄，你那遐晏才來到遮，是毋是半路閣在塞車。",
          "A1-bing5 hiann1,a1-bing5 hiann1, li2 na2 hiah4uann3 tsiah4lai5-kau3 tsia1, si7 m7 si7 puann3-loo7 koh4teh4that4tshia1."
        ],
        [
          "我無在食飽傷閒在踢車，(脚比動作)，這脚若踢落去，毋腫甲那雨天的雨靴。",
          "Gua2 bo5 teh4 tsiah8 pa2 siunn1 ing5 teh4 that4tshia1, (kha1 pi2 tong7-tsok4), tse1 kha1 na7 that4--loh8-khi3, m7 tsing2 kah4 na2 hoo7 thinn1 e5 hoo7-hia1."
        ],
        [
          "阿明兄，你耳孔是毋是在蓋瓦。我是講車塞住的塞車。",
          "A1-bing5 hiann1, li2 hinn7-khang si7 m7 si7 teh4 kham3 hia7. gua2 si7 kong2 tshia1 that4 tiau5 e5 that4tshia1."
        ],
        [
          "講着塞車喔！昨昏我抵好坐長途。大車、細車攏行高速路，無代無誌塞車塞歸晡，氣一下歸氣落來用行路。",
          "Kong2tioh8 that4tshia1--oo3! Tsa1-hng1 gua2 tu2-ho2 tse7 tng5-too5. tua7 tshia1, se3 tshia1 long2 kiann5 ko1-sok4 loo7, bo5 tai7 bo5 tsi3 that1tshia1 that4 kui1 poo1, khi3 tsit8-e7 kui1-khi3 loh8lai5 ing7kiann5-loo7."
        ],
        [
          "着啦！着啦！塞車實在予人眞煩惱。若有不幸按怎是成毋好。",
          "Tioh8--lah4!Tioh8--lah4!That4tshia1sit8-tsai7 hoo7lang5tsin1huan5-lo2. na7u7 put4-hing7 an3-tsuann2 si7 tsiann5m7ho2."
        ],
        [
          "閣卡予人着驚着是彼款雞仔、鴨仔車。",
          "Koh4-khah4hoo7lang5 tioh8-kiann1 tioh8 si7 hit4khuan2 ke1-a2, ah4-a2 tshia1."
        ],
        [
          "啥物雞仔、鴨仔車，彼款叫做野雞仔車。",
          "Sim1-mih8 ke1-a2, ah4-a2 tshia1, hit4khuan2 kio3-tso3 ia2-ke1-a2-tshia1."
        ],
        [
          "着！着！着！野雞仔車。歸路駛車輸予人掠。",
          "Tioh8! Tioh8! Tioh8! ia2-ke1-a2-tshia1. kui1 loo7 sai2 tshia be7-su1hoo7lang5 liah8."
        ],
        [
          "閣有人顧着家己好，常常欲佔兩車道。毋若無愛予人過，害人的車對雞籠一直塞到淡水河。",
          "Koh4 u7lang5 koo3tioh8 ka1-ki7 ho2, siong5-siong5 beh4 tsiam3 nng7 tshia1 to7. m7-na7 bo5ai3 hoo7lang5 kue3, hai7 lang5 e5 tshia1 tui3 ke1-lang5 it4-tit8 that4 kau3 tam7-tsui2-ho5."
        ],
        [
          "嘛有人駛車烏白撇，無冤無仇起相結，等候交通來到位，已經塞甲歸大堆。",
          "Ma7 u7lang5 sai2 tshia1 oo1-peh8 phiat4, bo5 uan1 bo5 siu5 khi2 sio1-kiat4, tan2-hau7 kau1-thong lai5kau3 ui7, i2-king1that4kah4kui1tua7 tui1."
        ],
        [
          "駛車毋通歹性地，出了差錯才在叫爸，塞車、塞車的問題，講着實在有夠濟。",
          "Sai2tshia1m7-thang1phainn2sing3-te7, tshut4liau2 tsha1-tsho3 tsiah4teh4kio3 pe7, that4tshia1, that4tshia1e5 bun7-te5, kong2tioh8sit8-tsai7 u7-kau3 tse7."
        ],
        [
          "各位駛車的司機，目前車濟不得已。大家駛車受氣，遵守交通的規矩。",
          "Kok4-ui7 sai2 tshia1 e5 su1-ki1, bok8-tsian5 tshia1 tse7 put4-tik4-i2. tai7-ke1 sai2 tshia1 mai3 siu7-khi3, tsun1-siu2 kau1-thong1e5 kui1-ki2."
        ],
        [
          "咱的政府眞重視，有在替人在處理。成立交通安全年，負責的交警在維持。",
          "Lan2 e5 tsing3-hu2 tsin1 tiong7-si7, u7 teh4 the3 lang5 teh4 tshu2-li2. sing5-lip8 kau1-thong1 an1-tsuan5 ni5, hu7-tsik e5 kau1-king2 teh4 i5-tshi5."
        ],
        [
          "捷運已經在開始，猶有眞濟交通的措施。我看，毋免閣幾年，交通就會眞順是。",
          "Tsiat8-un7 i2-king1 teh4 khai1-si2, iau2u7 tsin1tse7kau1-thong1e5 tshoo3-si1. gua2 khuann3, m7bian2 koh4kui2 ni5, kau1-thong1tsiu7e7tsin1sun7-si7."
        ],
        [
          "所以這馬塞車是暫時，大家着忍耐閣和氣。",
          "Soo2-i2 tsit4-ma2 that4 tshia1 si7 tsiam7-si5, tai7-ke1 tioh8 jim2-nai7 koh4 ho5-khi3."
        ],
        [
          "着！共同牽手行過交通烏暗期……。",
          "Tioh8! kiong7-tong5 khan1tshiu2 kiann5kue3 kau1-thong1 oo1-am3 ki5 ……."
        ]
      ],
      "篇名": "第四課 觸喙鼓：塞車"
    },
    {
      "段": [
        [
          "烏頭仔車，車甘蔗，頂頭坐一個戇阿舍。流鼻蚵，掛目鏡，腹肚枵，坐正。跋落來，哀哀痛。",
          "Oo1-thau5-a2tshia1,tshia1kam1-tsia3, ting2-thau5 tse7tsit8 e5 gong7a1-sia3. lau5phinn7-o5, kua3bak8-kiann3, pak4-too2 iau, tse7be7tsiann3. puah8--loh8-lai5, ai1-ai1-thiann3."
        ]
      ],
      "篇名": "趣味童謠：烏頭仔車"
    },
    {
      "段": [
        [
          "坐飛機看天頂，坐大船看海湧，坐火車看風景。坐汽車錢卡省，坐牛車順續挽龍眼。",
          "Tse7 hui1-ki1khuann3 thinn1-ting2, tse7tua7 tsun5 khuann3 hai2-ing2, tse7 hue2-tshia1khuann3 hong1-king2. tse7khi3-tshia1tsinn5 khah4sing2, tse7 gu5-tshia1sun7-sua3ban2 ling5-ging2."
        ]
      ],
      "篇名": "趣味童謠：坐牛車"
    },
    {
      "段": [
        [
          "火車行到伊都阿嘜伊都丟，噯唷，磅孔內，磅孔的水伊都，丟丟咚啊，伊都，阿嘜伊都丟啊，伊都滴落來。",
          "Hue2-tshia1kiann5kau3 i1to1a1me1i1to1tiu1, ai1io1, pong7-khang1lai7, pong7-khang1 e5tsui2 i1to1, tiu1tiu1tang5a1, i1to1,a1 me1i1to1tiu1a1, i1to1tih4--loh8-lai5."
        ]
      ],
      "篇名": "台灣民謠：(丟丟咚)宜蘭調"
    },
    {
      "段": [
        [
          "我六歲彼年的寒天，阮阿爸第一擺[毛^火]我去坐火車。彼陣歸月台頂干旦我及阿爸兩個人爾爾。耳孔邊的風聲損損哮。",
          "Gua2 lak8hue3 hit4ni5 e5 kuann5-thinn1, gun2 a1-pa1te7-it4pai2tshua7gua2 khi3tse7 hue2-tshia1. hit4-tsun7kui1gueh8-tai5-ting2 kan1-tann1gua2 kap4a1-pa1nng7e5 lang5 nia7-nia7. hinn7-khang1-pinn1e5 hong1siann1sng3-sng3hau2."
        ],
        [
          "我共抵仔拍來的車單扲甲眞住。目睭順着鐵枝仔路一直看，看到進磅，那在期待等候着一個啥物的來到。",
          "Gua2 ka7 tu2-a2 phah4--lai5 e5 tshia1-tuann1gim5kah4 tsin1tiau5. bak8-tsiusun7tioh8thih4-ki1-a2-loo7 it4-tit8 khuann3, khuann3kau3 tsin3 pong7, na2 teh4ki5-thai7 tan2-hau7tioh8tsit8 e5 siam1-mih8 e5 lai5-kau3."
        ],
        [
          "無偌久，就有看着一個烏影出現，後來烏影那來那大，然後親像一堵牆壁，閣親像一隻眞大肨的怪物嘟……一聲，擋住佇我的面頭前，輸都欲共我吞落腹咧。",
          "Bo5gua7ku2, tsiu7u7 khuann3tioh8tsit8 e5 oo1-iann2 tshut4-hian7, au7-lai5 oo1-iann2 na2 lai5 na2 tua7, jian5-au7 tshin1-tshiunn7 tsit8 too2 tshiunn5-piah4, koh4tshin1-tshiunn7 tsit8 tsiahtsin1tua7phiang7e5 kuai3-but8 tu……tsit8 siann1, tong3 tiau5ti7 gua2 e5 bin7-thau5-tsing5,be7-su1to1beh4ka7gua2 thun1-loh8-pak4--leh4."
        ],
        [
          "坐佇在行的車頂，目睭看着窗仔門外倒退撈的山、河、厝、樹仔、電火柱，耳孔閣聽着刺刺鏘鏘、刺刺鏘鏘的車輦聲，我的心魂也綴着伊，一直走，一直走，愈走愈緊，走去一個遠遠毋知是叨位的所在去。",
          "Tse7ti7 teh4kiann5e5 tshia1-ting2, bak8-tsiu1khuann3tioh8thang1-a2-mng5gua7 to3-thue3-lu1 e5suann1, ho5, tshu3, tshiu7-a2, tian7-hue2-thiau7, hinn7-khang1koh4thiann1tioh8tshi3-tshi3-tshiang1-tshiang1,tshi3-tshi3-tshiang1-tshiang1e5 tshia1-lian2 siann1, gua2e5sim1-hun5 ia7tue3tioh8i1, it4-tit8 tsau2, it4-tit8 tsau2, lu2 tsau2 lu2 kin2, tsau2khi3 tsit8 e5 hng7-hng7 m7tsai si7 to2-ui7 e5 soo2-tsai7khi3."
        ]
      ],
      "篇名": "課文：坐火車"
    },
    {
      "段": [
        [
          "一鼠賊仔名，二牛駛犂兄。三虎山坪，四兔遊東京。五龍皇帝命，六蛇予人驚。七馬走兵營，八羊食草嶺。九猴樹頭，十雞啼三聲。十一狗仔顧門埕，十二豬是菜刀命。",
          "It4 tshi2 tshat8-a2 mia5, ji7 gu5 sai2 le5 hiann1. sann1 hoo2 peh4 suann1-phiann5, si3 thoo3 iu5 tang1-kiann1. goo7 liong5 hong5-te3 mia7, lak8 tsua5 hoo7 lang5 kiann1. tshit4 be2 tsau2 ping1-iann5, peh4 iunn5 tsiah8 tshau2-nia2. kau2 kau5 peh4 tshiu7-thau5, tsap8 ke1 thi5 sann1 siann1. tsap8-it4 kau2-a2 koo3 mng5-tiann5, tsap8-ji7 ti1 si7 tshai3-to mia7."
        ]
      ],
      "篇名": "第五課 傳統唸謠：十二生相歌"
    },
    {
      "段": [
        [
          "天烏烏，欲落雨，鯽仔魚，欲娶某，魚擔燈，蝦拍鼓，水雞扛轎大腹肚，田螺攑旗叫艱苦。",
          "Thinn1 oo1-oo1, beh4 loh8-hoo7, tsit4-a2-hi5, beh4 tshua7 boo2, hi5 tann1 ting1, he5 phah4 koo2, tsui2-ke1 kng1 kio7 tua7 pak-too2, tshan5-le5 giah8 ki5 kio3 kan1-khoo2."
        ]
      ],
      "篇名": "傳統念謠：天烏烏"
    },
    {
      "段": [
        [
          "一隻猴，眞正賢，[毛^火]一陣猴仔去挽豆仔。一隻狗，眞正老，也[毛^火]一陣狗仔去食包仔。彼陣猴仔，及彼陣狗仔，行到後壁溝仔。抵着人在放炮仔，猴仔去撞着狗仔，狗仔去踢着猴仔。猴仔罵狗仔，狗仔咬猴仔。猴仔用豆仔牽狗仔，狗仔也用包仔牽猴仔。狗仔吠，猴仔哮，毋知是猴仔驚狗仔，抑是狗仔驚猴仔。猴仔走，狗仔也走，歸條溝仔攏是豆仔及包仔。",
          "Tsit8 tsiah4 kau5, tsin1-tsiann3 gau5, tshua7 tsit8 tin7 kau5-a2 khi3 ban2 tau7-a2. tsit8 tsiah1 kau2, tsin1-tsiann3 lau2, ia7 tshua7 tsit8 tin7 kau2-a2 khi3 tsiah8 pau1-a2. hit4 tin7 kau5-a2, kap4 hit4 tin7 kau2-a2, kiann5 kau3 au7-piah4 kau1-a2. tu2 tioh8 lang5 teh4 pang3 phau3-a2, kau5-a2 khi3 long3 tioh8 kau2-a2, kau2-a2 khi3 that4 tioh8 kau5-a2. kau5-a2 ma7 kau2-a2, kau2-a2 ka7 kau5-a2. kau5-a2 ing7 tau7-a2 khan1 kau2-a2, kau2-a2 ia7 ing7 pau1-a2 khian1 kau5-a2. kau2-a2 pui7, kau5-a2 hau2, m7-tsai si7 kau5-a2 kiann1 kau2-a2, a2 si7 kau2-a2 kiann1 kau5-a2. kau5-a2 tsau2, kau2-a2 ia7 tsau2, Kui1 tiau5 kau1-a2 long2 si7 tau7-a2 kap4 pau1-a2."
        ]
      ],
      "篇名": "急口令：猴及狗"
    },
    {
      "段": [
        [
          "阿爸！是按怎鴨母的脚遐呢短咧？",
          "A1-pa1! si7 an3-tsuann2 ah4-bu2 e5 kha1 hiah4-nih4 te2--leh4?"
        ],
        [
          "戇囝仔！連這都毋知。鴨母的脚若是傷長，生卵的時，卵就破破去啊！",
          "Gong7 gin2-a2! lian5 tse1 to1 m7 tsai1. ah4-bu2 e5 kha1 na7 si7 siunn1 tng5, senn1 nng7 e5 si5, nng7 tsiu7 phua3-phua3--khi3 a1!"
        ]
      ],
      "篇名": "趣味台語：1.鴨母的脚"
    },
    {
      "段": [
        [
          "有一個讀册人欲共好額人借一隻牛，讀册人就寫一張紙條仔叫人去借。",
          "U7 tsit8 e5 thak8-tsheh4-lang5 beh4 ka7 ho2-giah8-lang5 tsioh4 tsit8 tsiah4 gu5, thak8-tsheh4-lang5 tsiu7 sia2 tsit8 tiunn1 tsua2-tiau5-a2 kio3 lang5 khi3 tsioh4."
        ],
        [
          "好額人提着紙條仔，雖然毋捌半字，也假做捌字的款，對頭到尾看一遍，然後對彼個人講「我知影啊！等一下我家己去就是」。",
          "Ho2-giah8-lang5 theh8 tioh8 tsua2-tiau5-a2, sui-jian5 m7 bat4 puann3 ji7, ia7 ke2-tso3 bat4 ji7 e5 khuan2, tui3 thau5 kau3 bue2 khuann3 tsit8 pian3, jian5-au7 tui3 hit4 e5 lang5 kong2 'gua2 tsai1-iann2--a2! tan2 tsit8-e7 gua2 ka1-ki7 khi3 tsiu7-si7' ."
        ]
      ],
      "篇名": "趣味台語：2.借牛"
    },
    {
      "段": [
        [
          "有一陣人做伙食飯。內底有一個是足枵鬼的。食物件歹看閣歹款。毋若食甲糊垃圾，連別人的份也搶去食。",
          "U7 tsit8 tin7 lang5 tso3-hue2 tsiah8-png7. lai7-te2 u7 tsit8 e5 si7 tsiok4 iau1-kui2--e5. tsiah8 mih8-kiann7 phainn2-khuann3 koh4 phainn2-khuan2. m7-na7 tsiah8 kah4 koo5-lap8-sap4, lian5 pat8-lang5 e5 hun7 ia7 tshiunn2 khi3 tsiah8."
        ],
        [
          "有人就問伊「你相啥物？」",
          "U7 lang5 tsiu7 mng7 i1 'li2 siunn3 sim1-mih8? '"
        ],
        [
          "枵鬼的講「我相狗」",
          "Iau1-kui2--e5 kong2 'gua2 siunn3 kau2'"
        ],
        [
          "彼個人講「好佳哉你是相狗，若是相虎，敢毋是連阮攏予你食了了去咧」。",
          "Hit4 e5 lang5 kong2 'ho2-ka1-tsai3 li2 si7 siunn3 kau2, na7 si7 siunn3 hoo2, kam2 m7 si7 lian5 gun2 long2 hoo7 li2 tsiah8 liau2-liau2 khi3--leh4' ."
        ]
      ],
      "篇名": "趣味台語：相狗"
    },
    {
      "段": [
        [
          "月考抵抵考了，先生佇教室內在拍分數，伊叫學生家己去迌。",
          "Gueh8-kho2 tu2-tu2 kho2liau2, sian1-sinn1ti7 kau3-sik4lai7teh4phah4-hun1-soo3, i1kio3 hak8-sing ka1-ki7 khi3tshit4-tho5."
        ],
        [
          "阿明對册包仔內提兩個(電動玩具)出來。一個分予隔壁的阿中，兩個就開始傸起來。別的學生看着，也攏圍倚來在看。看的人歡喜、傸的人閣卡歡喜。大聲細聲喝甲唏嗄叫，先生掠準在相拍咧，攑頭起來看，問……",
          "A1-bing5tui3tsheh4-pau1-a2lai7 theh8nng7 e5(tian7-tong7-uan2-tsi2)tshut4--lai5. tsit8 e5 pun1hoo7 keh4-piah4e5a1-tiong1, nng7 e5 tsiu7 khai1-si2 sng2--khi2-lai5. pat8 e5 hak8-sing1khuann3--tioh8, ia7long2 ui5ua2 lai5 teh4khuann3. khuann3e5 lang5huann1-hi2, sng2e5 lang5koh4-khah4huann1-hi2. tua7siann1se3siann1huah4kah4hi3-he3-kio3, sian1-sinn1liah8-tsun2 teh4sio1-phah4--leh4,giah8thau5 khi2lai5 khuann3, mng7 ……"
        ],
        [
          "恁是在創啥物咧？",
          "Lin2 si7 teh4tshong3sim1-mih8--leh4?"
        ],
        [
          "先生毋是講叫阮家己迌，阮這馬就是在傸(電動玩具)啊！先生，你手是毋是也在癢咧。",
          "Sian1-sinn1m7 si7 kong2 kio3 gun2 ka1-ki7tshit4-tho5, gun2tsit4-ma2 tsiu7si7 teh4sng2(tian7-tong7-uan2-tsi2)a2!sian1-sinn1, li2 tshiu2 si7 m7 si7ia7teh4giau1--leh4."
        ],
        [
          "亂使來，講到恁遮的囝仔，先生叫恁去迌，是叫恁去走走跳跳咧，毋通歸工鬱住咧無振動。你看，一個囝仔人，目睭看册已經看甲兩蕊變四蕊去啊。閣繩彼款細細的物件，欲那會毋歹去咧。",
          "Luan7-su2-lai5, kong2kau3lin2 tsia1-e5gin2-a2, sian1-sinn1kio3 lin2 khi3tshit4-tho5, si7 kio3 lin2 khi3 tsau2-tsau2 thiau3-thiau3--leh4, m7-thang1kui1-kang1ut4tiau5--leh4bo5 tin2-tang7. li2 khuann3, tsit8 e5gin2-a2-lang5, bak8-tsiu1khuann3tsheh4i2-king1khuann3 kah4 nng7lui2 pian3si3 lui2 khi3--a1. koh4tsin5 hit4khuan2se3-se3e5 mih8-kiann7, beh4na2 e7m7 phainn2--khi3leh4."
        ],
        [
          "先生，阮哪知影有啥物卡趣味，卡好迌的通好傸咧。",
          "Sian1-sinn1, gun2 na2 tsai1-iann2 u7 sim1-mih8 khah4 tshu3-bi7, khah8 ho2 tshit4-tho5 e5 thang1-ho2 sng2--leh4."
        ],
        [
          "先生順這個機會，來教恁三、四項仔有趣味的傸法。",
          "Sian1-sinn1 sun7 tsit4 e5 ki1-hue7, lai5 ka3 lin2 sann1, si3 hang7 a2 u7 tshu3-bi7 e5 sng2 huat4."
        ],
        [
          "學生足歡喜的。",
          "Hak8-sing1 tsiok4 huann1-hi2--e5."
        ],
        [
          "大先，先生欲來先教恁一條唸謠叫「放雞鴨」，這馬先綴先生來唸予熟。",
          "Tai7-sing1, sian1-sinn1 beh4 lai5 sing1 ka3 lin2 tsit8 tiau5 liam7-iau5 kio3 'pang3-ke1-ah4' , tsit4-ma2 sing1 tue3 sian1-sinn1 lai5 liam7 hoo7 sik8."
        ],
        [
          "一放雞，二放鴨，三分開，四相疊，五搭胸，六拍手，七圍牆，八摸鼻，九扭耳仔，十拾起。來啊！來啊！放雞鴨，雞仔鴨仔，走相拍。",
          "It4 pang3 ke1, ji7 pang3 ah4, sann1 pun1 khui1, si3 sio1 thah8, goo7 tah4 hing1, lak8 phah4 tshiu2, tshit ui5 tshiunn5, peh4 bong1 phinn7, kau2 giu2 hinn7-a2, tsap8 khioh4 khi2. lai5--a2! lai5--a2! pang3 ke1 ah4, ke1-a2 ah4-a2, tsau2 sio1 phah4."
        ],
        [
          "先生，這條歌謠是好聽閣歹唱。阿毋閣是欲按怎傸咧？",
          "Sian1-sinn1, tsit4 tiau5 kua1-iau5 si7 ho2-thiann1 koh4 be7 phainn2 tshiunn3. a1 m7-koh4 si7 beh4 an3-tsuann2 sng2--leh4?"
        ],
        [
          "先生先來做一遍予恁看。先提三粒細粒石頭仔，恁轉去的時，會使做三個細個袋仔，袋仔內佇米抑是沙，閣卡好用。傸的時，逐擺着提一粒石頭仔丟對頂頭去。喙那唸",
          "Sian1-sinn1 sing1 lai5 tso3 tsit8 pian3 hoo7 lin2 khuann3. sing1 theh8 sann1 liap8 se3 liap8 tsioh8-thau5-a2, lin2 tng2--khi3 e5 si5, e7-sai2 tso3 sann1 e5 se3 e5 te7-a2, te7-a2-lai7 te2 bi2 a2 si7 sua1, koh4 khah4 ho2 ing7. sng2 e5 si5, tak8-pai2 tioh8 theh8 tsit8 liap8 tsioh8-thau5-a2 hiat4 tui3 ting2-thau5 khi3. tshui3 na2 liam7"
        ],
        [
          "「一放雞」，順續閣丟落一粒石頭。",
          "'It4 pang3 ke1' , sun7-sua3 koh4 hiat4 loh8 tsit8 liap8 tsioh8-thau5."
        ],
        [
          "「二放鴨」，閣丟落一粒石頭疊佇第一粒石頭頂面。",
          "'Ji7 pang3 ah4' , koh4 hiat4 loh8 tsit8 liap8 tsioh8-thau5 thah8 ti7 te7-it4 liap8 tsioh8-thau5 ting2-bin7."
        ],
        [
          "「三分開」，共疊好的石頭分開。",
          "'Sann1 pun1 khui1' , ka7 thah8 ho2 e5 tsioh8-thau5 pun1 khui1."
        ],
        [
          "「四相疊」，共石頭閣疊起來。",
          "'Si3 sio1 thah8' , ka7 tsioh8-thau5 koh4 thah8--khi2-lai5."
        ],
        [
          "「五搭胸」，用手搭胸坎。",
          "'Goo7 tah4 hing1' , ing7 tshiu2 tah4 hing1-kham2."
        ],
        [
          "「六拍手」，拍雙手。",
          "'Lak8 phah4 tshiu2' , phah4 siang1-tshiu2."
        ],
        [
          "「七圍牆」，大家手牽手。",
          "'Tshit4 ui5 tshiunn5' , tai7-ke1 tshiu2 khan1 tshiu2."
        ],
        [
          "「八摸鼻」，用手摸鼻仔。",
          "'Peh4 bong1 phinn7' , ing7 tshiu2 bong1 phinn7-a2."
        ],
        [
          "「九扭耳」，用手扭耳仔。",
          "'Kau2 giu2 hi7' , ing7 tshiu2 giu2 hinn7-a2."
        ],
        [
          "「十拾起」，共石頭攏拾起來。",
          "'Tsap8 khioh4 khi2' , ka7 tsioh8-thau5 long2 khioh4--khi2-lai5."
        ],
        [
          "閣唱，放雞鴨，雞仔鴨仔，走相拍。",
          "Koh4 tshiunn3, pang3 ke1 ah4, ke1-a2 ah4-a2, tsau2 sio1 phah4."
        ],
        [
          "來，先生閣來教恁一款唱歌傸的叫做「拍鐵哥」。",
          "Lai5, sian1-sinn1 koh4-lai5 ka3 lin2 tsit8 khuann2 tshiunn3-kua1 sng2 e5 kio3-tso3 'phah4-thih4-ko1' ."
        ],
        [
          "兩個人坐相對向，會使用一手抑是雙枝手及對方的手互相來拍。那拍那唱。",
          "Nng7 e5 lang5 tse7 sio1 tui3 hiong3, e7-sai2 iong7 tsit8 tshiu2 a2 si7 siang1 ki1 tshiu2 kap4 tui3-hong1 e5 tshiu2 hoo7-siong1 lai5 phah4. na2 phah4 na2 tshiunn3."
        ],
        [
          "拍鐵哥，應銅鑼，丈姆厝，好迌，迌厭，提錢買甘蔗，甘蔗園仔芳芳芳，囝婿騎馬探丈人，丈人無佇厝，姨仔呼狗咬姊夫，姊夫叫毋通，無張遲，後壁予狗咬一孔，又閣咬甲烏朗朗。",
          "Phah4-thih4-ko1, in3 tang5-lo5, tiunn7-m2 tshu3, ho2 tshit4-tho5, tshit4-tho5 ia3, theh8 tsinn5 be2 kam1-tsia3, kam1-tsia3 hng5-a2 phang1-phang1-phang1, kiann2-sai3 khia5 be2 tham3 tiunn7-lang5, tiunn7-lang5 bo5 ti7 tshu3, i5-a2 khoo1 kau2 ka7 tsi2-hu1, tsi2-hu1 kio3 m7-thang1, bo5 tiunn1-ti5, au7-piah4 hoo7 kau2 ka7 tsit8 khang1, iu7-koh4 ka7 kah4 oo1-lang1-lang1"
        ],
        [
          "閣有一款叫做「掩咯雞」，用一條手巾仔共一個做鬼的目睭掩起來，拉伊的手問伊「你欲食桃，抑是欲食李」，做鬼的講「欲食桃」，大家就應講「放你去迌」，做鬼的若講「欲食李」，大家就應講「放你去死」，然後共做鬼的轉一輪，匿予伊掠。喙唸……",
          "Koh4 u7 tsit8 khuann2 kio3-tso3 'ng1-kok4-ke1' , ing7 tsit8 tiau5 tshiu2-kin1-a2 ka7 tsit8 e5 tso3 kui2 e5 bak8-tsiu1 ng1--khi2-lai5, giu2 i1 e5 tshiu2 mng7 i1 'li2 beh4 tsiah8 tho5, a2 si7 beh4 tsiah8 li2' , tso3 kui2 e5 kong2 'beh4 tsiah8 tho5' , tai7-ke1 tsiu7 in3 kong2 'pang3 li2 khi3 tshit4-tho5' , tso3 kui2 e5 na7 kong2 'beh44 tsiah8 li2' , tai7-ke1 tsiu7 in3 kong2 'pang3 li2 khi3 si2' , jian5-au7 ka7 tso3 kui2 e5 tng2 tsit8 lian3, bih4 hoo7 i1 liah8. tshui3 liam7 ……"
        ],
        [
          "掩咯雞，走白卵，隨你食，隨你鑽，放咯雞仔，去尋卵，尋若着，放你去，尋無着，述竹刺。",
          "Ng1-kok4-ke1, tsau2 peh8 nng7, sui5 li2 tsiah8, sui5 li2 nng3, pang3 kok4-ke1-a2, khi3 tshue7 nng7, tshue7 na7 tioh8, pang3 li2 khi3, tshue7 bo5 tioh8, sut4 tik4-tshi3."
        ],
        [
          "先生，按呢啥物人欲做鬼咧？毋都用抽籤的。",
          "Sian1-sinn1, an2-ne1 siam1-mih8 lang5 beh4 tso3 kui2--leh4? m7 to7 ing7 thiu1-tshiam1 e5."
        ],
        [
          "先生閣教恁一個法度叫做「點仔點」，喙唸一字點一個人，點到上尾一字的人就是鬼。點仔點的詞是……",
          "Sian1-sinn1 koh4 ka3 lin2 tsit8 e5 huat4-too7 kio3-tso3 'tiam2-a2 tiam2' , tshui3 liam7 tsit8 ji7 tiam2 tsit8 e5 lang5, tiam2 tioh8 siong7 bue2 tsit8 ji7 e5 lang5 tsiu7-si7 kui2. tiam2-a2 tiam2 e5 su5 si7 ……"
        ],
        [
          "點仔點水缸，啥物人仔放屁爛尻川，點仔點茶甌，啥物人仔下暗欲來阮兜，點仔點茶鼓，啥物人仔下暗欲娶某，點仔點叮噹，啥物人仔下暗欲嫁翁，點仔點鉛筆，啥物人仔欲做白賊七，點仔點滾水，啥物人仔就去做鬼。",
          "Tiam2-a2 tiam2 tsui2-kng1, sim1-mih8 lang5-a2 pang3 phui3 nua7 kha1-tshng1, tiam2-a2 tiam2 te5-au1, sim1-mih8 lang5-a2 e7-am3 beh4 lai5 gun2 tau1, tiam2-a2 tiam2 te5-koo2, sim1-mih8 lang5-a2 e7-am3 beh4 tshua7 boo2, tiam2-a2 tiam2 tin1-tang1, sim1-mih8 lang5-a2 e7-am3 beh4 ke3 ang1, tiam2-a2 tiam2 ian5-pit4, sim1-mih8 lang5-a2 beh4 tso3 peh8-tshat8-tshit4, tiam2-a2 tiam2 kun2-tsui2, sim1-mih8 lang5-a2 tsiu7 khi3 tso3 kui2."
        ],
        [
          "先生，你抵仔講的，足好傸閣足有趣味的，這陣抵點着先生你來做鬼，先生……",
          "Sian1-sinn1, li2 tu2-a2 kong2 e5, tsiok4 ho2 sng2 koh4 tsiok4 u7 tshu3-bi7 e5, tsit4-tsun7 tu2 tiam2 tioh8 sian1-sinn1 li2 lai5 tso3 kui2, sian1-sinn1 ……"
        ],
        [
          "無囉！先生欲來去歇睏一下，恁好好仔去傸。",
          "Bo5--loo1! Sian1-sinn1 beh4 lai5-khi3 hioh4-khun3 tsit8-e7, lin2 ho2-ho2-a2 khi3 sng2."
        ],
        [
          "先生行出教室，耳孔聽着囝仔唱：",
          "Sian1-sinn1 kiann5 tshut4 kau3-sik4, hinn7-khang1 thiann1 tioh8 gin2-a2 tshiunn3:"
        ],
        [
          "一放雞，二放鴨，三分開，四相疊……",
          "It4 pang3 ke1, ji7 pang3 ah4, sann1 pun1 khui1, si3 sio1 thah8 ……"
        ]
      ],
      "篇名": "第六課 課文：童玩遊戲"
    },
    {
      "段": [
        [
          "我的祖公蹛唐山，過來臺灣曝蚵乾。兼佇苗栗賣火炭，才去鶯歌燒碗盤。",
          "Gua2 e5 tsoo2-kong1 tua3 tng5-suann1, kue3 lai5 tai5-uan5 phak8 o5 kuann1. kiam1 ti7 biau5-lik8 be7 hue2-thuann3, tsiah4 khi3 ing1-ko1 sio1 uann2-puann5."
        ],
        [
          "上界骨力阮阿祖，透早出門賣搖鼓。中晝轉來曝菜脯，暗時閣賣豬脚魯。",
          "Siong7-kai3 kut4-lat8 gun2 a1-tsoo2, thau3-tsa2 tshut4-mng5 be7 io5-koo2. tiong1-tau3 tng2 lai5 phak8 tshai3-poo2, am3-si5 koh4 be7 ti1-kha1-loo2."
        ],
        [
          "若欲講起阮阿公，細漢就是囝仔王。頭先車脚賣便當，以後四過喝玲攏。",
          "Na7 beh4 kong2-khi2 gun2 a1-kong1, se3-han3 tsiu7-si7 gin2-a2-ong5. thau5-sing1 tshia1-kha1 be7 pian7-tong1, i2-au7 si3-kue3 huah4-lin1-long1."
        ],
        [
          "北港抵着阮阿媽，伊佇麻豆賣柚仔。嘛有在賣米粉炒，一箍伍角食甲飽。",
          "Pak4-kang2 tu2 tioh8 gun2 a1-ma2, i1 ti7 mua5-tau7 be7 iu7-a2. ma7 u7 teh4 be7 bi2-hun2-tsha2, tsit8 khoo1 goo7 kak4 tsiah8 kah8 pa2."
        ],
        [
          "第一好額阮阿伯，日時開店刺皮鞋。暝時嘛着纏膨紗，有時閣去拾田螺。",
          "Te7-it4 ho2-giah8 gun2 a1-peh4, jit8-si5 khui1-tiam3 tshiah4 phue5-e5. mi5-si5 ma7 tioh8 tinn5 phong3-se1, u7-si5 koh4 khi3 khioh4 tshan5-le5."
        ],
        [
          "大叔佇咧掠水雞，二叔佇咧補雨鞋。三叔拍拼賣苦茶，四叔夜市賣鹹糜。",
          "Tua7-tsik4 ti7 leh4 liah8 tsui2-ke1, ji7-tsik4 ti7 leh4 poo2 hoo7-e5. sann1-tsik4 phah4-piann3 be7 khoo2-te5, si3-tsik4 ia7-tshi7 be7 kiam5-mue5."
        ],
        [
          "五叔內山做土匪，六叔共人看風水。七叔膨風噴雞歸，屘叔專門在挹肥。",
          "Goo7-tsik4 lai7-suann1 tso3 thoo2-hui2, lak8-tsik4 ka7 lang5 khuann3 hong1-sui2. tshit4-tsik4 phong3-hong1 pun5 ke1-kui1, ban1-tsik4 tsuan1-bun5 teh4 iunn2 pui5."
        ],
        [
          "大姑市場在喝魚，二姑後壁做國旗。三姑共人拍鎖匙，四姑廟口賣[米+麻]糍。",
          "Tua7-koo1 tshi7-tiunn5 teh4 huah4 hi5, ji7-koo1 au7-piah4 tso3 kok4-ki5. sann1-koo1 ka7 lang5 phah4 so2-si5, si3-koo1 bio7-khau2 be7 mua5-tsi5."
        ],
        [
          "大舅粗勇做苦力，二舅懶屍愛看戲。阿姨路邊排果子，有時兼着賣飯痞。",
          "Tua7-ku7 tshoo1-iong2 tso3 khu1-li2, ji7-ku7 lan2-si1 ai3 khuann3 hi3. a1-i5 loo7-pinn1 pai5 kue2-tsi2, u7-si5 kiam1 tioh8 be7 png7-phi2."
        ],
        [
          "阿姆學校賣碗粿，大囝樂隊噴鼓吹。二囝在做番仔火，細囝抵抵做度晬。",
          "A1-m2 hak8-hau7 be7 uann2-ke2, tua7-kiann2 gak8-tui7 pun5 koo2-tshe1. ji7-kiann2 teh4 tso3 huan-a2-hue2, se3-kiann2 tu2-tu2 tso3 too7-tse3"
        ],
        [
          "世間頭路萬百款，目睭擘金記你選。認真拍拼免祖傳，行行攏會出狀元。",
          "Se3-kan1 thau5-loo7 ban7 pah4 khuan2, bak8-tsiu1 peh4 kim1 ki3 li2 suan2. jin7-tsin1 phah4-piann3 bian2 tsoo2-thuan5, hang5-hang5 long2 e7 tshut4 tsiong7-guan5."
        ]
      ],
      "篇名": "第七課 傳統唸謠：什唸調(行行出狀元)"
    },
    {
      "段": [
        [
          "有一個阿公仔，有一擺提兩個五箍的銀角仔，叫孫去[竹^敢]仔店買五箍銀的糖及五箍銀的鹽轉來。這個孫歡歡喜喜就出去。",
          "U7 tsit8 e5 a1-kong1-a2, u7 tsit8 pai2 theh8 nng7 e5 goo7 khoo1 e5 gin5-kak4-a2, kio3 in1 sun1 khi3 kam2-a2-tiam3 be2 goo7 khoo1 gin5 e5 thng5 kap4 goo7 khoo1 gin5 e5 iam5 tng2--ai5. tsit4 e5 sun1 huann1-huann1-hi2-hi2 tsiu7 tshut4--khi3."
        ],
        [
          "行到半路愈想愈毋着。趕緊走轉來，共阿公問「阿公、阿公你提予我這兩個銀角仔，是叨一個欲買糖，叨一個欲買鹽咧？」",
          "Kiann5 kau3 puann3-loo7 lu2 siunn7 lu2 m7-tioh8. kuann2-kin2 tsau2--tng2-lai5, ka7 in1 a1-kong1 mng7 'a1-kong1, a1-kong1 li2 theh8 hoo7 gua2 tsit4 nng7 e5 gin5-kak4-a2, si7 to2 tsit8 e5 beh4 be2 thng5, to2 tsit8 e5 beh2 be2 iam5--leh4? '"
        ],
        [
          "阿公仔眞無歡喜共孫講「叨一個銀角仔買糖，叨一個銀角仔買鹽攏嘛仝款」。",
          "A1-kong1-a2 tsin1 bo5 huann1-hi2 ka7 in1 sun1 kong2 'to2 tsit8 e5 gin5-kak-a2 be2 thng5, to2 tsit8 e5 gin5-kak4-a2 be2 iam5 long2 ma7 kang5-khuan2' ."
        ],
        [
          "這個孫聽阿公按呢講就閣出門。行到半路，伊閣想着「毋着、毋着」緊閣走轉去，共阿公講「阿公、阿公，我糖及鹽若買好，是欲用叨一枝手提糖，叨一枝手提鹽咧？」",
          "Tsit4 e5 sun1 thiann1 in1 a1-kong1 an2-ne1 kong2 tsiu7 koh4 tshut4-mng5. kiann5 kau3 puann3-loo7, i1 koh4 siunn7 tioh8 'm7-tioh8, m7-tioh8' kin2 koh4 tsau2--tng2-khi3, ka7 in1 a1-kong1 kong2 'a1-kong1, a1-kong1, gua2 thng5 kap4 iam5 na7 be2 ho2, si7 beh4 ing7 to2 tsit8 ki1 tshiu2 theh8 thng5, to2 tsit8 ki1 tshiu2 theh8 iam5--leh4? '"
        ],
        [
          "阿公聽了，氣一下，就用薰吹管對孫的頭壳頂摃兩下。這個孫痛一下，哭甲咪哶叫。",
          "In1 a1-kong1 thiann1 liau2, khi3 tsit8-e7, tsiu7 ing7 hun1-tshue1-kong2 tui3 in1 sun1 e5 thau5-khak4-ting2 kong3 nng7 e7. tsit4 e5 sun1 thiann3 tsit8-e7, khau3 kah4 mih4-meh4-kio3."
        ],
        [
          "這時抵好囝仔的老爸轉來，踏入門，看着囝仔按呢，就問是啥代誌？",
          "Tsit4-si5 tu2-ho2 gin2-a2 e5 lau7-pe7 tng2--lai5, tah8 jip8 mng5, khuann3 tioh8 gin2-a2 an2-ne1, tsiu7 mng7 si7 siann2 tai7-tsi3?"
        ],
        [
          "阿公仔就共情形講予囝聽閣講「毋捌看着有人生着遐戇的囝。」囝聽了，也氣一下，薰吹管攑起來，對家己的頭壳頂大力摃五、六下，對着老爸講「眞好，你拍阮囝，我嘛欲拍恁囝，看是我生的囝卡戇，抑是你生的囝卡戇！」",
          "A1-kong1-a2 tsiu7 ka7 tsing5-hing5 kong2 hoo7 in1 kiann2 thiann1 koh4 kong2 'm7 bat4 khuann3 tioh8 u7 lang5 senn1 tioh8 hiah4 gong7 e5 kiann2. ' in1 kiann2 thiann1 liau2, ia7 khi3 tsit8-e7, hun1-tshue1-kong2 giah8--khi2-lai5, tui3 ka1-ki7 e5 thau5-khak4-ting2 tua7-lat8 kong3 goo7, lak8 e7, tui3 tioh8 in1 lau7-pe7 kong2 'tsin1 ho2, li2 phah4 gun2 kiann2, gua2 ma7 beh4 phah1 lin2 kiann2, khuann3 si7 gua2 senn1 e5 kiann2 khah4 gong7, a2 si7 li2 senn1 e5 kiann2 khah4 gong7! '"
        ]
      ],
      "篇名": "故事：戇仔"
    },
    {
      "段": [
        [
          "今仔日是十一月十六，咱人是十月初八，好天。今仔日我足歡喜的，先生在教啥物講啥物，我攏無在共聽。因為我的心一點仔都攏無佇學校。連秦大力欲招我放學後去放風吹、掠金龜，我攏講使。因為今仔日是阮二兄娶某的日子。",
          "Kin1-a2-jit8 si7 tsap8-it4--gueh8 tsap8-lak8, lan2-lang5 si7 tsap8-gueh8 tshue1-peh4, ho2 thinn1. kin1-a2-jit8 gua2 tsiok4 huann1-hi2 e5, sian1-sinn1 teh4 ka3 sim1-mih8 kong2 sim1-mih8, gua2 long2 bo5 teh4 ka7 thiann1. in1-ui7 gua2 e5 sim1 tsit8-tiam2-a2 to1 long2 bo5 ti7 hak8-hau7. lian5 Tsin5 Tai7-lik8 beh4 tsio1 gua2 pang3-oh8 au7 khi3 pang3 hong1-tshue1, liah8 kim1-ku1, gua2 long2 kong2 be7-sai2. in1-ui7 kin1-a2-jit8 si7 gun2 ji7-hiann1 tshua7 boo2 e5 jit8-tsi2."
        ],
        [
          "一下放學，我趕緊三步做兩步走轉去，入門一下看，哇！歸間厝內大大細細鬧熱滾滾，有眞濟親成朋友攏來到位。有的第一擺看着，認得，有的捌看過、毋閣毋知影欲按怎來叫才是。",
          "Tsit8-e7 pang3-oh8, gua2 kuann2-kin2 sann1 poo7 tso3 nng7 poo7 tsau2--tng2-khi3, jip8 mng5 tsit8-e7 khuann3, ua2! Kui1 king1 tshu3-lai7 tua7-tua7-se3-se3 lau7-jiat8-kun2-kun2, u7 tsin1 tse7 tshin1-tsiann5 ping5-iu2 long2 lai5 kau3-ui7. u7 e5 te7-it4 pai2 khuann3--tioh8, be7-jin7-tit4, u7 e5 bat4 khuann3--kue3, m7-koh4 m7 tsai1-iann2 beh4 an3-tsuann2 lai5 kio3 tsiah4 si7."
        ],
        [
          "阮兜是三代做伙蹛的大家庭。恁看，坐佇太師椅，喙鬍白白白的着是阿公。伊的身軀猶眞勇健，雖然無半齒喙齒，毋閣猶會食柭仔。坐佇伊的倒手旁邊仔着是阮阿媽。",
          "Gun2 tau si7 sann1 tai7 tso3-hue2 tua3 e5 tua7-ka1-ting5. lin2 khuann3, tse7 ti7 thai3-su1-i2, tshui3-tshiu1 peh8-peh8-peh8 e5 tioh8-si7 a1-kong1. i1 e5 sing1-khu1 iau2 tsin1 iong2-kiann7, sui1-jian5 bo5 puann3 khi2 tshui3-khi2, m7-koh4 iau2 e7 tsiah8 pat8-a2. tse7 ti7 i1 e5 to3-tshiu2-ping5 pinn-a2 tioh8-si7 guan2 a1-ma2."
        ],
        [
          "阮阿公阿媽的爸母着是阮阿祖，分查埔祖及查某祖，毋閣攏過身去啊。阮阿公阿媽生四個後生。兩個查某囝，阮阿爸排第三，頂面有兩個兄哥。我叫大伯、二伯。阮大伯講話聲響，輸雷公在彈咧，阮攏眞驚伊。",
          "Gun2 a1-kong1a1-ma2 e5 pe7-bu2tioh8-si7 gun2 a1-tsoo2, hun1tsa1-poo1-tsoo2 kap4tsa1-boo2-tsoo2, m7-koh4in1long2 kue3-sin1khi3--a1. gun2 a1-kong1a1-ma2 sinn1si3 e5 hau7-senn1. nng7 e5 tsa1-boo2-kiann2, gun2 a1-pa1pai5 te7-sann1, ting2-bin7 u7nng7 e5 hiann1-ko1. gua2 kio3 tua7-peh4, ji7-peh4. gun2 tua7-peh4kong2-ue7 siann1hiang2, be7-su1lui5-kong1teh4tan5--leh4, gun2long2tsin1kiann1i1."
        ],
        [
          "阿伯的某我叫阿姆，有大姆、二姆。攏眞疼我，定定予我錢買物件。阿爸的小弟我叫阿叔，伊即馬佇美國在讀册。伊娶一個阿突仔某，着是阮阿嬸，阮阿公為着這項代誌足受氣的。",
          "A1-peh4e5 boo2 gua2 kio3 a1-m2, u7 tua7-m2, ji7-m2.in1long2tsin1thiann3 gua2, tiann7-tiann7 hoo7 gua2 tsinn5 be2 mih8-kiann7. a1-pa1e5 sio2-ti7 gua2 kio3 a1-tsik4, i1tsit-ma2ti7 bi2-kok4teh4thak8-tsheh4. i1tshua7 tsit8 e5a1-tok4-a2 boo2,tioh8-si7 gun2 a1-tsim2, gun2 a1-kong1ui7tioh8tsit4hang7 tai7-tsi3 tsiok4siu7-khi3 e5."
        ],
        [
          "我有兩個阿姑叫大姑、二姑，是阮阿爸的小妹。阿姑的翁，我叫姑丈、今仔日嘛攏有來。",
          "Gua2 u7nng7 e5 a1-koo1kio3 tua7-koo1, ji7-koo1, si7 gun2 a1-pa1e5 sio2-mue7. a1-koo1e5 ang1, gua2 kio3 koo1-tiunn7, in1kin1-a2-jit8 ma7 long2u7lai5."
        ],
        [
          "人講阮大兄娶一個媠某，着是阮大嫂，有一個囝，着是我的姪仔，也叫做孫仔。伊及我仝年。毋閣足臭屁的，我無愛及伊迌，閣講我是伊的阿叔，高伊一輩。",
          "Lang5 kong2 gun2 tua7-hiann1 tshua7 tsit8 e5 sui2 boo2, tioh8-si7 gun2 tua7-so2, in1 u7 tsit8 e5 kiann2, tioh8-si7 gua2 e5 tit8-a2, ia7 kio3-tso3 sun1-a2. i1 kap4 gua2 kang7 ni5. m7-koh4 tsiok4 tshau3-phui3 e5, gua2 bo5 ai3 kap4 i1 tshit4-tho5, koh4-kong2 gua2 si7 i1 e5 a1-tsik4, kuan5 i1 tsit8 pue3."
        ],
        [
          "着啦！我閣有看着阮阿舅，着是阮阿母的小弟。我細漢的時，伊定定做馬予我騎。阮阿母閣有一個小妹，着是阮阿姨。伊今仔日粧甲眞媠。因為伊做新娘的伴嫁。",
          "Tioh8--lah4! gua2 koh4 u7 khuann3 tioh8 gun2 a1-ku7, tioh8-si7 gun2 a1-bu2 e5 sio2-ti7. gua2 se3-han3 e5 si5, i1 tiann7-tiann7 tso3 be2 hoo7 gua2 khia5. gun2 a1-bu2 koh4 u7 tsit8 e5 sio2-mue7, tioh8-si7 gun2 a1-i5. i1 kin1-a2-jit8 tsng1 kah4 tsin1 sui2. in1-ui7 i1 tso3 sin1-niu5 e5 phuann7-ke3."
        ],
        [
          "講到遮着好啊！外口炮仔放甲……。新娘轎已經來到位啊。大家攏走出去看新娘去啊……。",
          "Kong2 kau3 tsia1 tioh8 ho2--a1! gua7-khau2 phau3-a2 pang3 kah4……. Sin1-niu5-kio7 i2-king1 lai5 kau3-ui7--a1. tai7-ke1 long2 tsau2 tshut4 khi3 khuann3 sin1-niu5 khi3--a1 ……."
        ]
      ],
      "篇名": "課文：王大頭的日記(我的家庭)"
    },
    {
      "段": [
        [
          "世間頭路萬百般，一行一業那像山，毋是濫摻烏白濺，啥物頭路攏捌看。",
          "Se3-kan1 thau5-loo7 ban7 pah4 puann1, tsit8 hang5 tsit8 giap8 na2 tshiunn7 suann1, m7 si7 lam7-sam2 oo1-peh8 tsuann7, sim1-mih8 thau5-loo7 long2 bat4 khuann3."
        ],
        [
          "第一講着燒火炭，閣來着是補雨傘，臺頂做戲旦，臺脚賣碗盤",
          "Te7-it4 kong2 tioh8 sio1 hue2-thuann3, koh4-lai5 tioh8-si7 poo2 hoo7-suann3, tai5-ting2 tso3 hi3-tuann3, tai5-kha1 be7 uann2-puann5"
        ],
        [
          "在賣四神湯，在炸蚵仔捲，在煮土豆糖，在炊八寶飯。",
          "Teh4 be7 su3-sin5-thng1, teh4 tsinn3 o5-a2-kng2, teh4 tsu2 thoo5-tau7-thng5, teh4 tshue1 pat4-po2-png7."
        ],
        [
          "半暝挨豆腐，透早印紅龜，中晝炰蕃薯，暗時畫土符。",
          "Puann3-me5 e1 tau7-hu7, thau3-tsa2 in3 ang5-ku1, tiong1-tau3 pu5 han1-tsu5, am3-si5 ue7 thoo2-hu5."
        ],
        [
          "路邊磅米芳，共人做頭鬃，四過做小工，佇咧做媒人。",
          "Loo7-pinn1 pong7 bi2-phang1, ka7 lang5 tso3 thau5-tsang1, si3-kue3 tso3 sio2-kang1, ti7 leh4 tso3 mue5-lang5."
        ],
        [
          "少年做童乩，食老看佛字，日時踏地理，暝時牽紅姨。",
          "Siau3-lian5 tso3 tang5-ki1, tsiah8-lau2 khuann3 hut8 ji7, jit8-si5 tah8 te7-li2, mi5-si5 khan1 ang5-i5."
        ],
        [
          "有的做產婆，有的賣生蚵，有的拍鉸刀，有的牽豬哥。",
          "U7-e5 tso3 san2-po5, u7-e5 be7 tshenn1 o5, u7-e5 phah4 ka1-to1, u7-e5 khan1 ti1-ko1."
        ],
        [
          "日時畫地圖，暝時捾尿壺。",
          "Jit8-si5 ue7 te7-too5, me5-si5 kuann7 jio7-oo5."
        ],
        [
          "市內駕計程，為着欲卡省，車內賣芋冰，兼在賣龍眼。",
          "Tshi7-lai7 sai2 ke3-thing5, ui7 tioh8 beh4 khah8 sing2, tshia1-lai7 be7 oo7-ping1, kiam1 teh4 be7 ling5-ging2."
        ],
        [
          "樓頂飼粉鳥，樓脚在跋繳，頭前賣布料，後壁包水餃。",
          "Lau5-ting2 tshi7 hun2-tsiau2, lau5-kha1 teh4 puah8-kiau2, thau5-tsing5 be7 poo3-liau7, au7-piah4 pau1 tsui2-kiau2."
        ],
        [
          "路頭補銅鼎，路尾烘大餅，若無骨力閣拍拼，你着賣某閣賣囝。",
          "Loo7-thau5 poo2 tang5-tiann2, loo7-bue2 hang1 tua7-piann2, na7 bo5 kut4-lat8 koh4 phah4-piann3, li2 tioh8 be7 boo2 koh4 be7 kiann2."
        ]
      ],
      "篇名": "第八課 傳統唸搖：各行各業"
    },
    {
      "段": [
        [
          "有一個木匠在釘門閂的時，無拍算，釘佇外口旁，主人看着受氣罵講〝你的目睭是毋是青瞑的〞。木匠就應主人講〝你毋才是青瞑的〞。主人想攏無問講〝你是按怎講我是青瞑的〞。木匠講〝你若眞正有目睭，就尋着我這款的木匠〞。",
          "U7 tsit8 e5 bak8-tshiunn7 teh4 ting1 mng5-tshuann3 e5 si5, bo5 phah4-sng3, ting3 ti7 gua7-khau2 ping5, tsu2-lang5 khuann3 tioh8 siu7-khi3 ma7 kong2-〝 li2 e5 bak8-tsiu si7 m7 si7 tshenn1-me5 e5〞. bak8-tshiunn7 tsiu7 in3 tsu2-lang5 kong2-〝 li2 m7-tsiah4 si7 tshenn1-me5 e5〞. tsu2-lang5 siunn7 long2 bo5 mng7 kong2〝 li2 si7 an3-tsuann2 kong2 gua2 si7 tshenn1-me5 e5〞. bak8-tshiunn7 kong2〝 li2 na7 tsin1-tsiann3 u7 bak8-tsiu1, tsiu7 be7 tshue7 tioh8 gua2 tsit4 khuan2 e5 bak8-tshiunn7 〞."
        ]
      ],
      "篇名": "笑話：木匠"
    },
    {
      "段": [
        [
          "有一個剃頭的，手藝猶未到工夫。有一擺共人剃頭。刀一下剃落去，就共人剃一孔。伊家己想講，哪有遐衰着。毋信，刀攑起來，閣剃落去，又閣剃破一孔。伊就眞受氣共彼個人講〝你這粒頭輸囝仔頭咧，等卡老，皮卡靱的時才閣來〞。",
          "U7 tsit8 e5 thi3-thau5--e5, tshiu2-ge7 iau2 bue7 kau3 kang1-hu1. u7 tsit8 pai2 ka7 lang5 thi3-thau5. to1 tsit8-e7 thi3--loh8-khi3, tsiu7 ka7 lang5 thi3 tsit8 khang1. i1 ka1-ki7 siunn7 kong2, na2 u7 hiah4 sue1 tioh8. m7 sin3, to1 giah8--khi2-lai5, koh4 thi3--loh8-khi3, iu7-koh4 thi3 phua3 tsit8 khang. i1 tsiu7 tsin1 siu7-khi3 ka7 hit4 e5 lang5 kong2〝 li2 tsit4 liap8 thau5 be7-su1 gin2-a2-thau5--leh4, tan2 khah8 lau7, phe5 khah8 jun7 e5 si5 tsiah4 koh4 lai5 〞."
        ]
      ],
      "篇名": "笑話：剃頭的"
    },
    {
      "段": [
        [
          "有一個擔屎的，有一擺佇一個十二月天，天氣當寒的時，伊擔着一擔屎，無細膩去撞着彼庄裡的醫生。彼個醫生足受氣的，拳頭母扲咧欲拍擔屎的。",
          "U7 tsit8 e5 tann1-sai2--e5, u7 tsit8 pai2 ti7 tsit8 e5 tsap8-ji7-gueh8 thinn1, thinn1-khi3 tng1 kuann5 e5 si5, i1 tann1 tioh8 tsit8 tann3 sai2, bo5 se3-ji7 khi3 long7 tioh8 in1 hit4 tsng1-nih8 e5 i1-sing1. hit4 e5 i1-sing1 tsiok4 siu7-khi3 e5, kun5-thau5-bu2 gim5 leh4 beh4 phah4 tann1-sai2--e5."
        ],
        [
          "擔屎的看着按呢，驚甲一個面青筍筍，趕緊跪落來講〝拜託咧！請你毋通用手，我甘願予你用脚踢。〞",
          "Tann1-sai2--e5 khuann3 tioh8 an2-ne1, kiann1 kah4 tsit8 e5 bin7 tshenn1-sun2-sun2, kuann2-kin2 kui7--loh8-lai5 kong2〝 pai3-thok4--leh4! tshiann2 li2 m7-thang1 ing7 tshiu2, gua2 kam1-guan7 hoo7 li2 ing7 kha1 that4. 〞"
        ],
        [
          "醫生走了後，邊仔看的人眞奇怪，就問擔屎的哪會按呢咧！",
          "I1-sing1 tsau2 liau2-au7, pinn1-a2 khuann3 e5 lang5 tsin1 ki5-kuai3, tsiu7 mng7 tann1-sai2--e5 na2 e7 an2-ne1--leh4!"
        ],
        [
          "擔屎的講〝這恁着毋知，見若經過伊的手摸過的人，毋捌有活命的，只有死路一條〞。",
          "Tann1-sai2--e5 kong2 〝tse1 lin2 tioh8 m7 tsai1, kinn3-na7 king1-kue3 i1 e5 tshiu2 bong1--kue3 e5 lang5, m7 bat4 u7 uah8-mia7 e5, tsi2-u7 si2-loo7 tsit8 tiau5〞."
        ]
      ],
      "篇名": "笑話：王祿仔仙"
    },
    {
      "段": [
        [
          "學生佇教室內底在迌開講。",
          "Hak8-sing ti7 kau3-sik4 lai7-te2 teh4 tshit4-tho5 khai1-kang2."
        ],
        [
          "我來講一個數學的謎猜予恁大家來憶看咧。看恁啥物人卡賢。讀册是毋是讀對脚脊背去。",
          "Gua2 lai5 kong2 tsit8 e5 soo3-hak8 e5 bi5-tshai1 hoo7 lin2 tai7-ke1 lai5 ioh4 khuann3--leh4. khuann3 lin2 sim1-mih8 lang5 khah4 gau5. thak8-tsheh4 si7 m7 si7 thak8 tui3  kha1-tsiah4-phiann1 khi3."
        ],
        [
          "阿中行去頭前佇烏板寫黿鼇龜鼈竈五個字。",
          "A1-tiong1 kiann5 khi3 thau5-tsing5 ti7 oo1-pang1 sia2 guan5 go5 ku1 pih4 tsau3 goo7 e5 ji7."
        ],
        [
          "恁知影這攏總有幾枝脚無？(比烏板)",
          "Lin2 tsai1-iann2 tse7 long2-tsong2 u7 kui2 ki1 kha1--bo5? (pi2 oo1-pang1)"
        ],
        [
          "這三歲囝仔嘛會曉算，五隻動物當然是二十枝脚。",
          "Tse1 sann1 hue3 gin2-a2 ma7 e7-hiau2 sng3, goo7 tsiah4 tong7-but8 tong1-jian5 si7 ji7-tsap8 ki1 kha1."
        ],
        [
          "學生嘛攏講是二十枝脚。",
          "Hak8-sing1 ma7 long2 kong2 si7 ji7-tsap8 ki1 kha1."
        ],
        [
          "有一句俗語講「四書讀透透，毋捌黿鼇龜鼈竈」。就是親像恁，册是讀眞濟，卻是半捌半毋捌。",
          "U7 tsit8 ku3 siok8-gu2 kong2 'su3-su1 thak8 thau3-thau3, m7 bat guan5 go5 ku1 pih4 tsau3' . tsiu7-si7 tshin1-tshiunn7 lin2, tsheh4 si7 thak8 tsin1 tse7, khiok4 si7 puann3 bat4 puann3 m7 bat4."
        ],
        [
          "你哪會按呢講阮咧！",
          "Li2 na2 e7 an2-ne1 kong2 gun2--leh4!"
        ],
        [
          "敢講毋着。因為這五個字，上尾字的竈是在煮飯的，毋是動物，所以攏總嘛才四隻動物十六枝脚爾爾。",
          "Kam2 kong2 m7-tioh8. in1-ui7 tsit4 goo7 e5 ji7, siong7 bue2 ji7 e5 tsau3 si7 teh4 tsu2-png7 e5, m7 si7 tong7-but8, soo2-i2 long2-tsong2 ma7 tsiah4 si3 tsiah4 tong7-but8 tsap8-lak8 ki1 kha1 nia7-nia7."
        ],
        [
          "想到你遐賢着。",
          "Siunn7 be7 kau3 li2 hiah4 gau5 tioh8."
        ],
        [
          "到旦你才知，毋是我在噴雞歸。讀册捌字以外，吟詩作詞我逐項會。",
          "Kau3-tann1 li2 tsiah4 tsai1, m7 si7 gua2 teh4 pun5 ke1-kui1. thak8-tsheh4 bat4 ji7 i2-gua7, gim5 si1 tsoh4 su5 gua2 tak8 hang7 e7."
        ],
        [
          "膨風兼臭彈，毋驚予閻羅王割喙舌。",
          "Phong3-hong1 kiam1 tshau3-tuann7, m7 kiann1 hoo7 giam5-lo5-ong5 kuah4 tshui3-tsih8."
        ],
        [
          "你毋信喔。啊無，我來唱一條仔，聽予好。",
          "Li2 m7 sin3--oo1. a1-bo5, gua2 lai5 tshiunn3 tsit8 tiau5-a2, thiann1 hoo7 ho2."
        ],
        [
          "一年的坐咧哭，二年的便所漏，三年的面臭臭，四年的去拼掃，五年的睏中晝，六年的放大炮。",
          "It4 ni5 e5 tse7 leh4 khau3, ji7 ni5 e5 pian7-soo2 lau3, sann1 ni5 e5 bin7-tshau3-tshau3, si3 ni5 e5  khi3 pian3-sau3, goo7 ni5 e5 khun3 tiong1-tau3, lak8 ni5 e5 pang3 tua7 phau3."
        ],
        [
          "這款的，我嘛會曉。",
          "Tsit4 khuan2--e5, gua2 ma7 e7-hiau2."
        ],
        [
          "一年的唱歌，二年的着痧，三年的予狗拖，四年的拖無去，五年的背茭薦，六年的綴人去。",
          "It4 ni5 e5 tshiunn3-kua1, ji7 ni5 e5 tioh8-sua1, sann1 ni5 e5 hoo7 kau2 thua1, si3 ni5 e5 thua1 bo5 khi3, goo7 ni5 e5 phainn7 ka1-tsi3, lak8 ni5 e5 tue3 lang5 khi3."
        ],
        [
          "先生入來上課。",
          "Sian1-sinn1 jip8 lai5 siong7-kho3."
        ],
        [
          "阿中、阿明，恁兩個抵仔講的哪是詩咧。詩除了押韻及對應以外，伊的字數普通有一定的制限，表達的意思眞完整。閣講詩是吟的，歌才是唱的，恁抵仔唸的雖然有押韻，毋閣是一個趣味的唸謠爾爾，那會使講是詩咧。",
          "A1-tiong1, a1-bing5, lin2 nng7 e5 tu2-a2 kong2 e5 na2 si7 si1--leh4. si1 tu5-liau2 ah4-un7 kap4 tui3-ing3 i2-gua7, i1 e5 ji7 soo3 phoo2-thong1 u7 it4-ting7 e5 tse3-han7, piau2-tat8 e5 i3-su3 tsin1 uan5-tsing2. koh4-kong2 si1 si7 gim5 e5, kua1 tsiah4 si7 tshiunn3 e5, lin2 tu2-a2 liam7 e5 sui1-jian5 u7 ah4-un7, m7-koh4 si7 tsit8 e5 tshu3-bi7 e5 liam7-iau5 nia7-nia7, na2 e7-sai2 kong2 si7 si1 leh4."
        ],
        [
          "來，順這個機會，先生來教恁吟幾首仔眞好聽的古詩。",
          "Lai5, sun7 tsit4 e5 ki1-hue7, sian1-sinn1 lai5 ka3 lin2 gim5 kui2 tshiu2-a2 tsin1 ho2-thiann1 e5 koo2 si1."
        ]
      ],
      "篇名": "第九課 課文：詩"
    },
    {
      "段": [
        [
          "囝仔兄，囝仔兄，恬恬聽，恬恬聽。夯椅頭仔坐大廳，阿伯講古予你聽。你講有影抑無影，我講有影着有影。",
          "Gin2-a2-hiann1, gin2-a2-hiann1, tiam7-tiam7 thiann1, tiam7-tiam7 thiann1. gia5 i2-thau5-a2 tse7 tua7-thiann1, a1-peh4 kong2-koo2 hoo7 li2 thiann1. li2 kong2 u7-iann2 a2 bo5-iann2, gua2 kong2 u7-iann2 tioh8 u7-iann2."
        ],
        [
          "以前一個戇阿舍，講着食飯真拍拼。食緊共人撞破鼎，看無家己摔目鏡。腹肚枵哀喙齒痛，氣一下賣某賣囝。看着丈人大着驚，大聲細聲喝救命。你講有影抑無影，我講有影着有影。",
          "I2-tsing5 tsit8 e5 gong7 a1-sia3, kong2 tioh8 tsiah8-png7 tsin1 phah4-piann3. tsiah8 kin2 ka7 lang5 long7 phua3 tiann2, khuann3 bo5 ka1-ki7 siak4 bak8-kiann3. pak4-too2 iau1 ai1 tshui3-khi2 thiann3, khi3 tsit8-e7 be7 boo2 be7 kiann2. khuann3 tioh8 tiunn7-lang5 tua7 tioh8-kiann1, tua7 siann1 se3 siann1 huah4 kiu3-mia7. li2 kong2 u7-iann2 a2 bo5-iann2, gua2 kong2 u7-iann2 tioh8 u7-iann2."
        ]
      ],
      "篇名": "第十課 傳統唸謠：1.戇阿舍"
    },
    {
      "段": [
        [
          "你講奇怪無奇怪，你講奇怪無奇怪。這項代誌無人知，講予大家聽看覓。阿財，阿財，眠床頭跋落來。摔一下真厲害，真厲害。有目睭，無目眉，有喙齒，無下頦。有腹肚，無肚臍，你講奇怪無奇怪。真奇怪，真奇怪，真奇怪。",
          "Li2 kong2 ki5-kuai3 bo5 ki5-kuai3, li2 kong2 ki5-kuai3 bo5 ki5-kuai3. tsit4 hang7 tai7-tsi3 bo5 lang5 tsai1, kong2 hoo7 tai7-ke1 thiann1 khuann3 mai7. a1-tsai5, a1-tsai5, bin5-tshng5-thau5 puah8--loh8-lai5. siak4 tsit8-e7 tsin1 li7-hai7, tsin1 li7-hai7. u7 bak8-tsiu1, bo5 bak8-bai5, u7 tshui3-khi2, bo5 e7-huai5. u7 pak4-too2, bo5 too7-tsai5, li2 kong2 ki5-kuai3 bo5 ki5-kuai3. tsin1 ki5-kuai3, tsin1 ki5-kuai3, tsin1 ki5-kuai3."
        ]
      ],
      "篇名": "傳統唸謠：2.阿財"
    },
    {
      "段": [
        [
          "喙管食，胃管消化，手管做代誌，脚管行路，攏真相好，彼此分工合作。有一工，的主人破病入病院，大家閒閒無代誌在開講。",
          "Tshui3 kuan2 tsiah8, ui7 kuan2 siau1-hua3, tshiu2 kuan2 tso3 tai7-tsi3, kha1 kuan2 kiann5-loo7, long2 tsin1 siong1-ho2, pi2-tshu2 hun1-kang1 hap8-tsok4. u7 tsit8 kang1, in1 e5 tsu2-lang5 phua3-penn7 jip8 penn7-inn7, tai7-ke1 ing5-ing5 bo5 tai7-tsi3 teh4 khai1-kang2."
        ],
        [
          "喙講〝人若無食物件就無法度生存，所以我若毋食，咱的主人就當活〞",
          "Tshui3 kong2〝 lang5 na7 bo5 tsiah8 mih8-kiann7 tsiu7 bo5 huat4-too7 sing1-tsun5, soo2-i2 gua2 na7 m7 tsiah8, lan2 e5 tsu2-lang5 tsiu7 be7-tang3 uah8〞"
        ],
        [
          "胃恥笑講〝哼！我若無愛消化，你閣食卡濟，嘛是無路用，到時你着去予脹死〞。",
          "Ui7 thi2-tshio3 kong2〝hng2! gua2 na7 bo5 ai3 siau1-hua3, li2 koh4 tsiah8 khah4 tse7, ma7 si7 bo5-loo7-iong7, kau3-si5 li2 tioh8 khi3 hoo7 tiunn3 si2 〞."
        ],
        [
          "手聽着按呢，比來比去講〝所有的食物，攏是我做出來的。我毋做，恁欲食啥？消化啥？〞",
          "Tshiu2 thiann1--tioh8 an2-ne1, pi2 lai5 pi2 khi3 kong2〝 soo2-u7 e5 sit8-but8, long2 si7 gua2 tso3 tshut4--lai5-e5. gua2 m7 tso3, lin2 beh4 tsiah8 siann2? siau1-hua3 siann2? 〞"
        ],
        [
          "脚聽一下氣甲弗弗跳，大力蘸土脚講〝我若毋行路，有卡濟食物，手敢提會着？手提着，喙欲食啥？胃欲消化啥？〞",
          "Kha1 thiann1 tsit8-e7 khi3 kah4 phut4-phut4-thiau3, tua7 lat8 tsam3 thoo5-kha1 kong2〝 gua2 na7 m7 kiann5-loo7, u7 khah4 tse7 sit8-but8, tshiu2 kam2 theh8 e7 tioh8? tshiu2 theh8  be7 tioh8, tshui3 beh4 tsiah8 siann2? ui7 beh4 siau1-hua3 siann2? 〞"
        ],
        [
          "就按呢，你一句，伊一句，互相無相讓。啥人嘛毋肯服從對方。大家就停工歇睏起來，無欲振動。",
          "Tsiu7 an2-ne1, li2 tsit8 ku3, i1 tsit8 ku3, hoo7-siong1 bo5 sio1-niu7. siann2-lang5 ma7 m7 khing2 hok8-tsiong5 tui3-hong1. tai7-ke1 tsiu7 thing5-kang1 hioh4-khun3--khi2-lai5, bo5 beh4 tin2-tang7."
        ],
        [
          "過無兩日，胃枵甲擋住，喙嘛擘開，脚手嘛軟弱無力。這時，目睭看着按呢就講〝咱攏是仝一家的人，應該互相幫忙，分工合作，團結起來〞。毋閣攏使硬驚無面子，啥人嘛毋肯屈服。",
          "Kue3 bo5 nng7 jit8, ui7 iau1 kah4 tong3-be7-tiau5, tshui3 ma7 peh4 be7 khui1, kha1-tshiu2 ma7 luan2-jiok8 bo5 lat8. tsit4-si5, bak8-tsiu1 khuann3 tioh8 an2-ne1 tsiu7 kong2 〝 lan2 long2 si7 kang7 tsit8 ke1 e5 lang5, ing1-kai1 hoo7-siong1 pang1-bang5, hun1-kang1 hap8-tsok4, thuan5-kiat4--khi2-lai5 〞. m7-koh4 in1 long2 sai2 nge7 kiann1 bo5 bin7-tsu2, siann2-lang5 ma7 m7 khing2 khut4-hok8."
        ],
        [
          "一禮拜以後，主人就昏昏死死，離開這個世間去了。",
          "Tsit8 le2-pai3 i2-au7, in1 tsu2-lang5 tsiu7 hun1-hun1-si2-si2, li7-khui1 tsit4 e5 se3-kan1 khi3--liau2."
        ]
      ],
      "篇名": "課文：分工合作"
    },
    {
      "段": [
        [
          "ABCD狗咬豬，阿公仔坐飛機，摔一下冷吱吱，叫醫生來共伊醫，醫一下脚骨大細枝，醫一下脚骨大細枝。",
          "ABCD kau2 ka7 ti1, a1-kong1-a2 tse7 hui1-ki1, siak4 tsit8-e7 ling2-ki1-ki1, kio3 i1-sing1 lai5 ka7 i1 i1, i1 tsit8-e7 kha1-kut4 tua7-se3 ki1, i1 tsit8-e7 kha1-kut4 tua7-se3 ki1."
        ]
      ],
      "篇名": "第十一課 傳統唸謠：ABCD"
    },
    {
      "段": [
        [
          "以前一個十一哥，無某無囝無煩惱。自細就是愛迌，透早出門去風騷。身軀無洗烏蘇蘇，看着輸生癩。一日到暗流鼻蚵，頭前後壁四過翱。看着查某烏白褒，真正氣死媒人婆。",
          "I2-tsing5 tsit8 e5 tsap8-it4-ko1, bo5 boo2 bo5 kiann2 bo5 huan5-lo2. tsu7-se3 tsiu7-si7 ai3 tshit4-tho5, thau3-tsa2 tshut4-mng5 khi3 hong1-so1. sing1-khu1 bo5 se2 oo1-so5-so5, khuann3 tioh8 be7-su1 senn1 thai2-ko1. tsit8 jit8 kau3 am3 lau5 phinn7-o5, thau5-tsing5 au7-piah4 si3-kue3 ko7. khuann3 tioh8 tsa1-boo2 oo1-peh8 po1, tsin1-tsiann3 khi3-si2 mue5-lang5-po5."
        ]
      ],
      "篇名": "傳統唸謠：十一哥"
    },
    {
      "段": [
        [
          "有一個赤脚仔仙，有一擺共一個好額人的囝醫死去。彼個好額人足受氣的，就叫倩的去赤脚仔仙兜去共伊罵。倩的去無偌久就倒轉來啊。",
          "U7 tsit8 e5 tshiah4-kha1-a2 sian1, u7 tsit8 pai2 ka7 tsit8 e5 ho2-giah8-lang5 e5 kiann2 i1 si2--khi3. hit4 e5 ho2-giah8-lang5 tsiok4 siu7-khi3 e5, tsiu7 kio3 tshiann3--e5 khi3 tshiah4-kha1-a2 sian1 in1 tau1 khi3 ka7 i1 me7. tshiann3--e5 khi3 bo5 lua7 ku2 tsiu7 to3-tng2--lai5 a2."
        ],
        [
          "好額人罵倩的講〝我叫你去罵伊，按怎你遐緊就轉來咧〞。",
          "Ho2-giah8-lang5 me7 tshiann3--e5 kong2〝 gua2 kio3 li2 khi3 me7 i1, an3-tsuann2 li2 hiah4 kin2 tsiu7 tng2--lai5 leh4〞."
        ],
        [
          "倩的應講〝頭家啊！你無看着，毋知影，罵伊的人歸厝間，我按怎[足+契]着[足+契]入去，有人共我講，上好過三日後才閣去〞。",
          "Tshiann3--e5 in3 kong2〝 thau5-ke1 a1! li2 bo5 khuann3--tioh8, m7 tsai1-iann2, me7 i1 e5 lang5 kui1 tshu3-king1, gua2 an3-tsuann2 kheh4 tioh8 kheh4 be7 jip8--khi3, u7 lang5 ka7 gua2 kong2, siong7 ho2 kue3 sann1 jit8 au7 tsiah4 koh4 khi3 〞."
        ]
      ],
      "篇名": "小故事：罵醫生"
    },
    {
      "段": [
        [
          "有一個醫生破病甲真傷重，欲死以前足毋甘願，大聲喝講〝若有啥物賢的醫生，會當共我的病醫好，我有一粒救命仙丹欲來送伊，食了，伊就會長歲壽，無病痛〞。",
          "U7 tsit8 e5 i1-sing1 phua3-penn7 kah4 tsin1 siong1-tiong7, beh4 si2 i2-tsing5 tsiok4 m7 kam1-guan7, tua7 siann1 huah4 kong2 〝 na7 u7 sim1-mih8 gau5 e5 i1-sing1, e7-tang3 ka7 gua2 e5 penn7 i1 ho2, gua2 u7 tsit8 liap8 kiu3-mia7 sian1-tan1 beh4 lai5 sang3--i1, tsiah8 liau2, i1 tsiu7 e7 tng5 hue3-siu7, bo5 penn7-thiann3 〞."
        ],
        [
          "有一個王祿仔仙，有一擺醫死一個人。的親人就共彼個王祿仔仙用索仔缚起來，準備欲送去官府去。",
          "U7 tsit8 e5 ong5-lok8-a2-sian1, u7 tsit8 pai2 i1 si2 tsit8 e5 lang5. in1 e5 tshin1-lang5 tsiu7 ka7 hit4 e5 ong5-lok8-a2-sian1 ing7 soh4-a2 pak8--khi2-lai5, tsun2-pi7 beh4 sang3 khi3 kuann1-hu2 khi3."
        ],
        [
          "到半暝，這個王祿仔仙就敨開索仔，泅水偷走轉去厝。",
          "Kau3 puann3-me5, tsit4 e5 ong5-lok8-a2-sian1 tsiu7 thau2-khui1 soh4-a2, siu5-tsui2 thau1-tsau2 tng2 khi3 in1 tshu3."
        ],
        [
          "這時，囝猶在研究醫學的册。王祿仔仙趕緊共囝講。〝囝啊，醫學的册慢且看咧。你上好是先去學會曉泅水卡要緊〞",
          "Tsit4-si5, in1 kiann2 iau2 teh4 gian2-kiu3 i1-hak8 e5 tsheh4. ong5-lok8-a2-sian1 kuann2-kin2 ka7 in1 kiann2 kong2. 〝 kiann2--a1, i1-hak8 e5 tsheh4 ban7-tshiann2 khuann3--leh4. li2 siong7 ho2 si7 sing1 khi3 oh8 e7-hiau2 siu5-tsui2 khah4 iau3-kin2 〞"
        ]
      ],
      "篇名": "小故事：仙丹"
    },
    {
      "段": [
        [
          "有一個姓王的，做醫生眞久啊。嘛毋知有偌濟人去予伊醫死。有一工，有人拍鑼拍鼓送來一塊大塊匾來共伊感謝。",
          "U7tsit8 e5 senn3 ong5--e5, tso3 i1-sing1 tsin1ku2--a2. ma7 m7tsai1u7gua7tse7 lang5khi3hoo7 i1i1--si2. u7tsit8kang1, u7lang5phah4lo5 phah4koo2 sang3 lai5 tsit8te3 tua7te3 pinn2 lai5 ka7 i1kam2-sia7."
        ],
        [
          "伊就足歡喜收起來閣問彼個人講〝先生啊，我是醫好你啥物病咧。你哪着遮工夫？〞",
          "I1tsiu7 tsiok4huann1-hi2 siu1--khi2-lai5 koh4mng7 hit4 e5 lang5 kong2〝sian1-sinn1--a2, gua2 si7 i1ho2 li2 siam1-mih8 penn7--leh4. li2 na2tioh8tsiah4kang1-hu1?〞"
        ],
        [
          "送匾的人講〝毋是啦，我是做生理的，自你來以後，我的生理忽然間旺起來，強欲做得去。〞",
          "Sang3 pinn2e5 lang5kong2〝m7 si7--lah4, gua2 si7 tso3sing1-li2--e5, tsu7 li2 lai5 i2-au7, gua2 e5 sing1-li2 hut4-jian5 kan1ong7--khi2-lai5, kiong5-beh4tso3be7-tit4khi3.〞"
        ],
        [
          "醫生問講〝請問，你是做啥物生理的？〞",
          "I1-sing1mng7 kong2〝tshiann2-mng7, li2 si7 tso3 sim12-mih8 sing1-li2--e5?〞"
        ],
        [
          "送匾的人講〝我是在開棺材店的。〞",
          "Sang3 pinn2e5 lang5kong2〝gua2 si7 teh4khui1kuann1-tsha5-tiam3--e5.〞"
        ]
      ],
      "篇名": "小故事：棺材店"
    },
    {
      "段": [
        [
          "你叨位毋好咧？",
          "Li2 to2-ui7 m7ho2--leh4?"
        ],
        [
          "頭殼眩眩，嚨喉會痛，身軀感覺一直畏寒起來。",
          "Thau5-khak4hin5-hin5, na5-au5 e7thiann3, sing1-khu1kam2-kak4it4-tit8 ui3-kuann5--khi2-lai5."
        ],
        [
          "來，夾予住，喙開開，三十八度七，有熱。有拍ka-chhiu，流鼻水無？",
          "Lai5,giap8 hoo7 tiau5, tshui3 khui1-khui1, sann1-tsap8-peh4too7 tshit7, u7jiat8. u7phah4ka1-tshiunn3, lau5phinn7-tsui2--bo5?"
        ],
        [
          "無，毋閣小寡會嗽。",
          "Bo5, m7-koh4sio2-khua2e7 sau3."
        ],
        [
          "大概是着着流行感冒的款。",
          "Tai7-khai3 si7tioh8tioh8liu5-hing5 kam2-moo7 e5khuan2."
        ],
        [
          "先生，着愛注射無？我足驚痛的。",
          "Sian1-sinn1,tioh8-ai3 tsu3-sia7--bo5? gua2 tsiok4kiann1thiann3--e5."
        ],
        [
          "無啥物要緊啦，免注射，卡等咧，護士會包幾包仔藥仔予你提轉去食，歇睏二三日仔着好啊啦。",
          "Bo5 sim1-mih8 iau3-kin2--lah4, bian2 tsu3-sia7, khah4-tan2--leh4, hoo7-su7 e7 pau1kui2 pau1-a2 ioh8-a2 hoo7li2 theh8tng2khi3 tsiah8, hioh4-khun3 nng7sann1jit8-a2tioh8ho2--a1ah4."
        ],
        [
          "多謝先生。",
          "To1-sia7 sian1-sinn1."
        ]
      ],
      "篇名": "課文：予醫生看"
    },
    {
      "段": [
        [
          "搖啊搖，阿媽鬥挽茄，挽偌濟，挽一飯籬，也欲食，也欲賣。阿公仔講欲[火+君]，[火+君]爛爛，一人分一半，滇滿滿，一人食一碗。",
          "Io5--a2 io5, a1-ma2 tau3 ban2 kio5, ban2gua7tse7, ban2 tsit8 png7-le7, ia2beh4tsiah8, ia7beh4be7. a1-kong1-a2kong2beh4kun5, kun5nua7-nua7, tsit8lang5pun1 tsit8-puann3, tinn7mua2-mua2, tsit8lang5tsiah8tsit8 uann2."
        ]
      ],
      "篇名": "第十二課傳統唸謠：1.搖囝歌"
    },
    {
      "段": [
        [
          "月娘月光光，老公仔佇菜園，菜園掘鬆鬆，老公仔欲種蔥，蔥無芽，欲種茶，茶無花，欲種瓜，瓜無子，老公仔氣甲欲死。",
          "Gueh8-niu5 gueh8 kng1-kng1, lau7-kong1-a2 ti7 tshai3-hng5, tshai3-hng5 kut8 sang1-sang1, lau7-kong-a2 beh4 tsing2 tshang1, tshang1 bo5 ge5, beh4 tsing2 te5, te5 bo5 hue1, beh4 tsing2 kue1, kue1 bo5 tsi2, lau7-kong1-a2 khi3 kah4 beh4 si2."
        ]
      ],
      "篇名": "傳統唸謠：2.月光光"
    },
    {
      "段": [
        [
          "火金姑，來食茶，茶燒燒，配芎蕉，芎蕉冷冷，配龍眼，龍眼蛀核，來食那仔柭，那仔柭全全子，力死囝仔痞。",
          "Hue2-kim1-koo1, lai5 tsiah8 te5, te5 sio1-sio1, phue3 kin1-tsio1, kin1-tsio1 ling2-ling2, phue3 ling5-ging2, ling5-ging2 tsiu3-hut8, lai5 tsiah8 na2-a2-put8, na2-a2-put4 tsuan5-tsuan5 tsi2, lik8 si2 gin2-a2-phi2."
        ]
      ],
      "篇名": "傳統唸謠：3.火金姑"
    },
    {
      "段": [
        [
          "大箍呆，炒韮菜，燒燒一碗來，冷冷我無愛。",
          "Tua7-khoo1-tai1, tsha2 ku1-tshai3, sio1-sio1 tsit8 uann2 lai5, ling2-ling2 gua2 bo5 ai3."
        ]
      ],
      "篇名": "傳統唸謠：4.大箍呆"
    },
    {
      "段": [
        [
          "瘦丑仔猴，鼻那流，食芎蕉，配土豆，食西瓜，配菜頭，毋是吐，着是漏。",
          "San2-thiu2-a2-kau5, phinn7 na2 lau5, tsiah8 kin1-tsio1, phue3 thoo5-tau7, tsiah8 si1-kue1, phue3 tshai3-thau5, m7 si7 thoo2, tioh8-si7 lau3."
        ]
      ],
      "篇名": "傳統唸謠：5.瘦丑仔"
    },
    {
      "段": [
        [
          "你欲食桃，抑是欲食李，欲食桃，送你去迌，欲食李，送你去糴米。",
          "Li2 beh4 tsiah8 tho5, a2 si7 beh4 tsiah8 li2, beh4 tsiah8 tho5, sang3 li2 khi3 tshit4-tho5, beh4 tsiah8 li2, sang3 li2 khi3 tiah8 bi2."
        ]
      ],
      "篇名": "傳統唸謠：6.欲食啥"
    },
    {
      "段": [
        [
          "燒肉包，走到恁兜，燒破粿，走到恁後尾。",
          "Sio1-bah4-pau1, tsau2 kau3 lin2 tau1, sio1 phua3 kue2, tsau2 kau3 lin2 au7-be2."
        ]
      ],
      "篇名": "傳統唸謠：7.燒肉包"
    },
    {
      "段": [
        [
          "食柭仔放槍子，食柚仔放蝦米，食龍眼放木耳，食蕃薯放臭屁。",
          "Tsiah8 pat8-a2 pang3 tshing3-tsi2, tsiah8 iu7-a2 pang3 he5-bi2, tsiah8 ling5-ging2 pang3 bok8-ni2, tsiah8 han1-tsi5 pang3 tshau3 phui3."
        ]
      ],
      "篇名": "傳統唸謠：8.放屁"
    },
    {
      "段": [
        [
          "枵鬼，枵鬼，食蔗蕊，食甲閣會流鼻水。",
          "Iau1-kui2, iau1-kui2, tsiah8 tsia3 lui2, tsiah8 kah4 koh4 e7 lau5 phinn7-tsui2."
        ]
      ],
      "篇名": "傳統唸謠：9.枵鬼"
    },
    {
      "段": [
        [
          "風緊來，一錢予你買旺梨。風緊去，一仙予你買茭薦。",
          "Hong1 kin2 lai5, tsit8 tsinn5 hoo7 li2 be2 ong7-lai5. hong1 kin2 khi3, tsit8 sian2 hoo7 li2 be2 ka1-tsi3."
        ]
      ],
      "篇名": "傳統唸謠：10.風緊來"
    },
    {
      "段": [
        [
          "愛哭神，愛哭神，食飯配土豆仁。",
          "Ai3-khau3-sin5, ai3-khau3-sin5, tsiah8-png7 phue3 thoo5-tau7-jin5."
        ]
      ],
      "篇名": "傳統唸謠：11.愛哭神"
    },
    {
      "段": [
        [
          "油食粿，燒閣脆，土豆仁搣歸把，媽祖宮牽電火，市場內賣芋粿。",
          "Iu5-tsiah8-ke2, sio1 koh4 tshe3, thoo5-tau7-jin5 me1 kui1 pe2, ma2-tsoo2-king1 khan1 tian7-hue2, tshi7-tiunn5-lai7 be7 oo7-ke2."
        ]
      ],
      "篇名": "傳統唸謠：12.油食粿"
    },
    {
      "段": [
        [
          "做頭前，食鴨旁，做中央，食糖霜，做尾後，食土豆。做頭前，予虎咬一旁，做中央，予狗咬尻川，做後壁，予鬼掠。",
          "Tso3 thau5-tsing5, tsiah8 ah4 ping5, tso3 tiong1-ng1, tsiah8 thng5-sng1, tso3 bue2-au7, tsiah8 thoo5-tau7. tso3 thau5-tsing5, hoo7 hoo2 ka7 tsit8 ping5, tso3 tiong1-ng1, hoo7 kau2 ka7 kha1-tshng1, tso3 au7-piah4, hoo7 kui2 liah8."
        ]
      ],
      "篇名": "傳統唸謠：13.做頭前"
    },
    {
      "段": [
        [
          "有一個戇囝婿，第三工及新娘頭轉客的時，丈人、丈姆就辦桌請新囝婿，桌頂抵好囥一盤柿子，戇囝婿看着，伸手去提一粒，連皮都共食食落去。",
          "U7 tsit8 e5 gong7 kiann2-sai3, te7-sann1 kang1 kap4 sin1-niu5 thau5-tng2-kheh4 e5 si5, tiunn7-lang5, tiunn7-m2 tsiu7 pan7-toh4 tshiann2 sin1 kiann2-sai3, toh4-ting2 tu2-ho2 khng3 tsit8 puann5 khi7-a2, gong7 kiann2-sai3 khuann3--tioh8, tshun1 tshiu2 khi3 theh8 tsit8 liap8, lian5 phue5 to1 ka7 tsiah8-tsiah8--loh8-khi3."
        ],
        [
          "某佇邊仔看着按呢，心內在怨嘆哪會去嫁着這款翁婿咧，目屎流咧講〝苦啊，苦啊〞。",
          "In1 boo2 ti7 pinn1-a2 khuann3--tioh8 an2-ne1, sim1-lai7 teh4 uan3-than3 na2 e7 khi3 ke3 tioh8 tsit4 khuan2 ang1-sai3--leh4, bak8-sai2 lau5--leh4 kong2〝 khoo2--a1, khoo2--a1〞."
        ],
        [
          "戇囝婿掠準某在毋甘伊，趕緊講〝苦是啥物苦，干旦有淡薄仔澀澀爾爾。〞",
          "Gong7 kiann2-sai3 liah8-tsun2 in1 boo2 teh4 m7 kam1 i1, kuann2-kin2 kong2〝 khoo2 si7 be7 sim1-mih8 khoo2, kan1-tann1 u7 tam7-poh8-a2 siap4-siap4 nia7-nia7. 〞"
        ]
      ],
      "篇名": "小故事：1.戇囝婿"
    },
    {
      "段": [
        [
          "有一個苛仔頭，見擺種啥物菜攏種活，伊眞苦惱，就去請教人。",
          "U7 tsit8 e5 kho1-a2-thau5, kian3-pai2 tsing3 sim1-mih8 tshai3 long2 tsing2 be7 uah8, i1 tsin1 khoo2-nau2, tsiu7 khi3 tshing2-kau3 lang5."
        ],
        [
          "有人共伊講〝你後擺種菜的時，掖一寡錢落去園裡，按呢，菜就會得活〞。",
          "U7 lang5 ka7 i1 kong2〝 li2 au7-pai2 tsing3 tshai3 e5 si5, ia7 tsit8-kua2 tsinn5 loh8 khi3 hng5--nih8, an2-ne1, tshai3 tsiu7 e7-tit uah8〞."
        ],
        [
          "苛仔頭着一驚問講〝這是按怎咧？〞",
          "Kho1-a2- thau5 tioh8 tsit8 kiann1 mng7 kong2〝tse1 si7 an3-tsuann2--leh4? 〞"
        ],
        [
          "彼個人講〝你敢無聽俗語在講─有錢判生，無錢判死咧。〞",
          "Hit4 e5 lang5 kong2〝 li2 kam2 bo5 thiann1 siok8-gi2 teh4 kong2 ─ u7 tsinn5 phuann3 senn1, bo5 tsinn5 phuann3 si2--leh4. 〞"
        ]
      ],
      "篇名": "小故事：2.種菜"
    },
    {
      "段": [
        [
          "兩兄弟仔飯貯好，就問老爸講〝阿爸，阿爸，今仔日欲配啥物菜咧？〞",
          "Nng7 hiann1-ti7-a2 png7 te2 ho2, tsiu7 mng7 lau7-pe7 kong2〝 a1-pa1, a1-pa1, kin-a2-jit8 beh4 phue3 sim1-mih8 tshai3--leh4? 〞"
        ],
        [
          "老爸就比吊佇壁角頂的鹹魚講〝恁攑頭看一擺，就配一喙飯。〞",
          "Lau7-pe7 tsiu7 pi2 tiau3 ti7 piah4-kak4-ting2 e5 kiam5-hi5 kong2〝 lin2 giah8 thau5 khuann3 tsit8 pai2, tsiu7 phue3 tsit8 tshui3 png7. 〞"
        ],
        [
          "忽然小弟喝講〝阿兄伊加看一擺。〞",
          "Hut4-jian5 sio2-ti7 huah4 kong2〝 a1-hiann1 i1 ke1 khuann3 tsit8 pai2. 〞"
        ],
        [
          "老爸掠大漢的凝一下，共細漢的安慰講〝伊若遐愛食鹹，着予伊去鹹死煞。〞",
          "Lau7-pe7 liah8 tua7-han3--e5 gin5 tsit8-e7, ka7 se3-han3--e5 an1-ui3 kong2〝 i1 na7 hiah4 ai3 tsiah8 kiam5, tioh8 hoo7 i1 khi3 kiam5 si2-suah4. 〞"
        ]
      ],
      "篇名": "小故事：3.食飯配菜"
    },
    {
      "段": [
        [
          "有一個好額人請人食海產，毋閣見若是魚，干旦看着頭及尾，無看着中央的肉。",
          "U7 tsit8 e5 ho2-giah8-lang5 tshiann2 lang5 tsiah8 hai2-san2, m7-koh4 kinn3-na7 si7 hi5, kan1-tann1 khuann3 tioh8 thau5 kap4 bue2, bo5 khuann3 tioh8 tiong1-ng1 e5 bah4."
        ],
        [
          "人客就問〝頭家啊！今仔日的魚是對叨位來的？〞",
          "Lang5-kheh4 tsiu7 mng7 〝 thau5-ke1--a2! Kin1-a2-jit8 e5 hi5 si7 tui3 to2-ui7 lai5--e5? 〞"
        ],
        [
          "頭家講〝是阮兜的魚池飼的。〞",
          "Thau5-ke1 kong2〝 si7 gun2 tau1 e5 hi5-ti5 tshi7 e5. 〞"
        ],
        [
          "人客講〝恐驚是飼佇古井內的。〞",
          "Lang5-kheh4 kong2〝 khiong2-kiann1 si7 tshi7 ti7 koo2-tsenn2-lai7 e5. 〞"
        ],
        [
          "頭家講〝是按怎講咧？〞",
          "Thau5-ke1 kong2〝 si7 an3-tsuann2 kong2--leh4? 〞"
        ],
        [
          "人客講〝若無，魚按怎會遐呢短咧。〞",
          "Lang5-kheh4 kong2〝 na7-bo5, hi5 an3-tsuann2 e7 hiah4-nih4 te2--leh4. 〞"
        ]
      ],
      "篇名": "小故事：4.古井魚"
    }
  ]
}
