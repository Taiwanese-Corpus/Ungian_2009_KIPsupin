{
  "出版年": "1997",
  "出版者": "澎湖縣政府",
  "年級別": "高年級",
  "文類": "其他教材",
  "書名": "澎湖縣鄉土教材語言篇高年級歌謠",
  "書寫系統": "漢字",
  "資料": [
    {
      "段": [
        [
          "正月正，請子婿，入大廳。",
          "Tsiann1-gueh8-tsiann1, tshiann2 kiann2-sai3, jip8 tua7-thiann1,"
        ],
        [
          "二月二，刣豬公，謝土地。",
          "Ji7-gueh8-ji7, thai5 ti1-kong,1 sia7 thoo2-ti7,"
        ],
        [
          "三月三，桃仔李仔憑頭擔。",
          "Sann1-gueh8-sann1, tho5-a2 li2-a2 thin7 thau5 tann1,"
        ],
        [
          "四月四，桃仔來，李仔去。",
          "Si3-gueh8-si3, tho5-a2 lai5, li2-a2 khi3,"
        ],
        [
          "五月五，龍船鼓，水內渡。",
          "Goo7-gueh8-goo7, liong5-tsun5 koo2, tsui2-lai7 too7,"
        ],
        [
          "六月六，踏水車，拍碌碡。",
          "Lak8-gueh8-lak8, tah8 tsui2-tshia1, phah4 lak8-tok8."
        ],
        [
          "七月七，龍眼烏，石榴[比^皮]。",
          "Tshit4-gueh8-tshit4, ling5-king2 oo1, siah8-liu5 pit4."
        ],
        [
          "八月八，抅豆籐，挽豆莢。",
          "Peh4-gueh8-peh4, kau1 tau7 ting5, ban2 tau7-ngeh4."
        ],
        [
          "九月九，風吹，滿天哮。",
          "kau2-gueh8-kau2, hong1-tshue1, mua2-thinn1 hau2."
        ],
        [
          "十月十，冬瓜糖霜落薦盒。",
          "Tsap8-gueh8-tsap8, tang1-kue1 thng5-sng1 loh8 tsian3-ap8."
        ],
        [
          "十一月，人焚火，十二月，人炊粿。",
          "tsap8-it4-gueh8, lang5 hun5-hue2, tsap8-ji7-gueh8, lang5 tshue1-kue2."
        ]
      ],
      "篇名": "第一單元  歲時歌"
    },
    {
      "段": [
        [
          "一、囝仔人，呣[人+通]白賊愛老實。",
          "It4, gin2-a2-lang5, m7-thang1 peh8-tshat8 ai3 lau2-sit8."
        ],
        [
          "二、囝仔人，呣[人+通]佮人偷提雞卵。",
          "Ji7, gin2-a2-lang5, m7-thang1 kah4 lang5 thau1-theh8 ke1-nng7."
        ],
        [
          "三、囝仔人，呣[人+通]呣時要穿新衫。",
          "Sann1, gin2-a2-lang5, m7-thang1 m7 si5 ai3 tshing7 sin1-sann1."
        ],
        [
          "四、囝仔人，呣[人+通]呣做故看戲。",
          "Si3, gin2-a2-lang5, m7-thang1 m7 tso3 koo3 khuann3-hi3."
        ],
        [
          "五、囝仔人，呣[人+通]亂做愛糊塗。",
          "Goo7, gin2-a2-lang5, m7-thang1 luan7-tsue3 ai3 hoo5-too5."
        ],
        [
          "六、囝仔人，呣[人+通]呣學假逃學。",
          "Lak8, gin2-a2-lang5, m7-thang m7 oh8 ke2 to5-hak8."
        ],
        [
          "七、囝仔人，呣[人+通]呣愛去做穡。",
          "Tshit4, gin2-a2-lang5, m7-thang1 m7 ai3 khi3 tso3-sit4."
        ],
        [
          "八、囝仔人，呣[人+通]大漢慢做父。",
          "Peh4, gin2-a2-lang5, m7-thang1 tua7-han3 ban7 tso3 pe7."
        ],
        [
          "九、囝仔人，呣[人+通]放蕩亂亂走。",
          "Kau2, gin2-a2-lang5, m7-thang1 hong3-tong7 luan7-luan7-tsau2."
        ],
        [
          "十、囝仔人，呣[人+通]笨憚愛做賊。",
          "Tsap8, gin2-a2-lang5, m7-thang1 pun7-tuann7 ai3 tsue3 tshat8."
        ]
      ],
      "篇名": "第二單元  訓兒歌"
    },
    {
      "段": [
        [
          "大頭仔，大頭仔生後生，唱歌[要+卜]唱Do Le-mi。",
          "Tua7-thau5-a2, tua7-thau5-a2 sing1 hau7-sinn1, tshiunn3-kua1 beh4 tshiunn3 Do-Le-Mi."
        ],
        [
          "Do Le-mi，Do Le-mi，大頭仔賣肉羹，",
          "Do-Le-Mi, Do-Le-Mi, tua7-thau5-a2 be7 bah4-kinn1,"
        ],
        [
          "肉羹肉羹結歸圓，大頭仔講伊[要+卜]賣肉圓，",
          "Bah4-kinn1 bah4-kinn1 kiat4 kui1-uan5, tua7-thau5-a2 kong2 i1 beh4 be7 bah4-uan5,"
        ],
        [
          "肉圓歹食無人買，大頭仔就去賣碗粿。",
          "Bah4-uan5 phainn2-tsiah8 bo5 lang5 bue2, tua7-thau5-a2 tioh8 khi3 be7 uann2-kue2."
        ],
        [
          "碗粿碗粿冷吱吱，大頭仔氣著賣花枝，",
          "Uann2-kue2 uann2-kue2 ling2-ki1-ki1, tua7-thau5-a2 khi3 tioh8 be7 hue1-ki1,"
        ],
        [
          "花枝花枝真臭臊，大頭仔換來賣米糕，",
          "Hue1-ki1 hue1-ki1 tsin1 tshau3-tsho1, tua7-thau5-a2 uann7 lai5 be7 bi2-ko1,"
        ],
        [
          "米糕米糕燒滾滾，大頭仔講伊[要+卜]賣米粉，",
          "Bi2-ko1 bi2-ko1 sio1-kun2-kun2, tua7-thau5-a2 kong2 i1 beh4 be7 bi2-hun2,"
        ],
        [
          "米粉爛爛[人+相]細碗，大頭仔呣知[要+卜]按怎。",
          "Bi2-hun2 nua7-nua7 siunn1 se3 uann2, tua7-thau5-a2 m7 tsai1 beh4 an2-tsuann2."
        ]
      ],
      "篇名": "第三單元 台灣小食"
    },
    {
      "段": [
        [
          "初一場，初二場，初三老鼠娶新娘，",
          "Tshe1-it4 tiunn5, tshe1-ji7 tiunn5, tshe1-sam1 niau2-tshi2 tshua7 sin1-niu5,"
        ],
        [
          "初四神下降，初五隔開，初六挹肥，",
          "Tshe1-si3 sin5 ha7-kang3, tshe1-goo7 keh4-khui1, tshe-lak8 iunn2-pui5,"
        ],
        [
          "初七七元，初八完全，初九天公生，",
          "Tshe1-tshit4 tshit4-uan5, tshe1-pueh4 uan5-tsuan5, tshe1-kau2 thinn1-kong1-sinn1,"
        ],
        [
          "初十有食席，十一請囝婿。",
          "Tshe1-tsap8 u7 tsiah8-sit8, tsap8-it4 tshiann2 kiann2-sai3."
        ],
        [
          "十二查娒囝轉來拜，十三食泔糜配芥菜，",
          "Tsap8-ji7 tsa1-boo2-kiann2 tng2 lai5 pai3, tsap8-sann1 tsiah8 am2-be5 phue3 kua3-tshai3,"
        ],
        [
          "十四結燈棚，十五上元暝，十六相公生。",
          "tsap8-si3 kiat4 ting1-pinn5, tsap8-goo7 siong7-guan5-mi5, tsap8-lak8 siong3-kong1-sinn1."
        ]
      ],
      "篇名": "第四單元 數目歌"
    },
    {
      "段": [
        [
          "西北雨，直直落，鯽仔魚，[要+卜]娶[人+女]。",
          "Sai1-pak4-hoo7, tit8-tit8 loh8, tsit4-a2-hi5, beh4 tshua7-boo2."
        ],
        [
          "鮕鮘兄，拍鑼鼓，媒人婆，土虱嫂，",
          "Koo1-tai1 hiann1, phah4 lo5-koo2, mue5-lang5-po5, thoo5-sat4 so2,"
        ],
        [
          "日頭暗，尋無路，趕緊來，火金姑，",
          "Jit8-thau5 am3, tshue7 bo5 loo7, kuann2-kin2 lai5, hue2-kim1-koo1,"
        ],
        [
          "做好心，來照路，西北雨，直直落。",
          "Tsue3 ho2-sim1, lai5 tsio3 loo7, sai1-pak4-hoo7, tit8-tit8 loh8."
        ],
        [
          "西北雨，直直落，白鷺鷥，來趕路，",
          "Sai1-pak4-hoo7, tit8-tit8 loh8, peh8-ling5-si1, lai5 kuann2-loo7,"
        ],
        [
          "盤山嶺，過溪河，尋無巢，跋一倒，",
          "Puann5 suann1-nia2, kue3 khe1-ho5, tshue7 bo5 siu7, puah8-tsit8-to2,"
        ],
        [
          "日頭暗，[要+卜]怎好，土地公，土地婆，",
          "Jit8-thau5 am3, beh4 tsuann2-ho2, thoo2-ti7-kong1, thoo2-ti7-po5,"
        ],
        [
          "做好心，來帶路，西北雨，直直落。",
          "Tsue3 ho2-sim1, lai5 tshua7 loo7, sai1-pak4-hoo7, tit8-tit8 loh8."
        ]
      ],
      "篇名": "第五單元  西北雨"
    },
    {
      "段": [
        [
          "一、春曉（孟浩然）",
          "It. Tshun1 hiau2 (Bing7 Ho7-jian5)"
        ],
        [
          "春眠不覺曉，處處聞啼鳥。",
          "Tshun1 bian5 put4-kak4 hiau2, Tshu3-tshu3 bun5 the5 niau2."
        ],
        [
          "夜來風雨聲，花落知多少。",
          "ia7 lai5 hong1-u2 sing1, Hua1 lok8 ti1 to1-siau2?"
        ],
        [
          "二、夜思（李白）",
          "Ji7. Ia7 su1 (Li2 Pik8)"
        ],
        [
          "牀前明月光，疑是地上霜。",
          "Tshong5 cian5 bing5-guat8 kong1, gi5 si7 te7-siong7 song1。"
        ],
        [
          "舉頭望明月，低頭思故鄉。",
          "Ku2-thio5 bong7 bing5-guat8，te1-thio5 su1 koo3-hiong1。"
        ],
        [
          "三、清明（杜牧）",
          "Sann. Tshing1-bing5 (Too7 Bok8)"
        ],
        [
          "清明時節雨紛紛，路上行人欲斷魂。",
          "Tshing1-bing5 si5-tsat4 u2 hun1-hun1, Loo7 siong7 hing5-jin5 iok8 tuan7-hun5."
        ],
        [
          "借問酒家何處有，牧童遙指杏花村。",
          "Tsia3-bun7 tsiu2-ka1 ho5-tshu3 iu2, Bok8-tong5 iau5-tsi2 hing7-hua1-tshun1."
        ],
        [
          "四、遊子吟（孟郊）",
          "Si3. Iu5 tsu2 gim5 (Bing7 Kau1)"
        ],
        [
          "慈母手中線，遊子身上衣。",
          "Tsu5 bio2 siu2-tiong1 sian3，iu5 tsu2 sin1-siong7 i1。"
        ],
        [
          "臨行密密縫，意恐遲遲歸。",
          "Lim5 hing5 bit8-bit8 hong5，i3 khiong2 ti5-ti5 kui1。"
        ],
        [
          "誰言寸草心，報得三春暉。",
          "Sui5 gian5 tshun3-tsho2 sim1，po3 tik4 sam1 tshun1 hui1."
        ]
      ],
      "篇名": "第六單元  古詩"
    },
    {
      "段": [
        [
          "心靈淨化靠四寶，交通、治安、反毒[人+甲]環保；",
          "Sim1-ling5 tsing7-hua3 kho3 si3 po2, kau1-thong1, ti7-an1, huan2-tok8 kah4 khuan5-po2;"
        ],
        [
          "若是認真來發落，呣驚後代子孫伊會倒；",
          "Na7 si7 jin7-tsin1 lai5 huat8-loh8, m7 kiann1 au7-tai7 tsu2-sun1 i1 e7 to2;"
        ],
        [
          "靠人人會老，靠山山會倒，",
          "Kho3 lang5 lang5 e7 lau7, kho3 suann1 suann1 e7 to2,"
        ],
        [
          "倚靠家己會曉覺悟上輕可。",
          "Ua2-kho3 ka1-ki7 e7-hiau2 kak4-goo7 siong7 khin1-kho2."
        ]
      ],
      "篇名": "第七單元  淨化心靈"
    },
    {
      "段": [
        [
          "見著網，目眶紅，破到這大孔，",
          "Kinn3 tioh8 bang7, bak8-khoo1 ang5, phua3 kau3 tsiah4 tua7 khang1,"
        ],
        [
          "想[要+卜]補，無半項，誰人知阮苦痛，",
          "Siunn7 beh4 poo2, bo5 puann3 hang7, siang2-lang5 tsai1 guan2 khoo2-thang3,"
        ],
        [
          "今日若將這來放，是永遠無希望，",
          "Kim1-jit8 na7 tsiong1 tse1 lai5 pang3, si7 ing2-uan2 bo5 hi1-bang7,"
        ],
        [
          "為著前途針活縫，[手+咨]傢俬，補破網。",
          "Ui7 tioh8 tsian5-too5 tsng3-uah8-phang7, tshue7 ke1-si1, poo2 phua3 bang7."
        ],
        [
          "手提網，頭就重，悽慘阮一人，",
          "Tshiu2 theh8 bang7, thau5 to7 tang7, tshi1-tsham2 gun2 tsit8 lang5,"
        ],
        [
          "意中人，走躲藏，針線來鬥幫忙，",
          "I3-tiong1-jin5, tsau2-to2-tshang3, tsiam1-suann3 lai5 tau3-pang1-bang5,"
        ],
        [
          "姑不而將罔振動，舉網針接西東，",
          "Koo1-put4-ji7-tsiong1 bong2 tin2-tang7, ku2 bang7-tsiam1 tsiap4 se1-tang1,"
        ],
        [
          "天河用線做橋板，全精神，補破網。",
          "Thian1-ho5 ing7 suann3 tso3 kio5-pang1, tsuan5 tsing1-sin5, poo2 phua3 bang7."
        ],
        [
          "魚入網，好年冬，歌詩滿漁港，",
          "Hi5 jip8 bang7, ho2-ni5-tang1, kua1-si1 mua2 hi5-kang2,"
        ],
        [
          "阻風雨，駛孤帆，阮勞力無了工，",
          "Tu2 hong1-hoo7, sai2 koo1 phang5, guan2 lo5-lik8 bo5 liau2-kang1,"
        ],
        [
          "雨過天晴魚滿港，最快樂咱二人，",
          "Hoo7-kue3-thinn1-tsinn hi5 mua2 kang2, tsue3 khuai3-lok8 lan2 nng7 lang5,"
        ],
        [
          "今日團圓心花放，從今免補破網。",
          "Kim1-jit8 thuan5-inn5 sim1-hue1 pang3, tsiong5-kim1 bian2 poo2 phua3 bang7."
        ]
      ],
      "篇名": "第八單元  補破網"
    },
    {
      "段": [
        [
          "烏面祖師公，白目眉，",
          "Oo1 bin7 tsoo2-su1-kong1, peh8 bak8-bai5,"
        ],
        [
          "無人請，自己來，",
          "Bo5 lang5 tshiann2, ka1-ki7 lai5,"
        ],
        [
          "一個面仔笑咳咳，笑到嘴仔裂獅獅。",
          "Tsit8 e5 bin7 a2 tshio3-hai1-hai1, tshio3 kah4 tshui3 a lih8-sai1-sai1."
        ],
        [
          "到底笑啥代，夯椅頭仔來看[目+賣]，",
          "Tau3-te2 tshio3 siann2-tai7, kiah8 i2-thau5-a2 lai5 khuann3-bai7,"
        ],
        [
          "椅頭仔踏無在，跋落來，",
          "I2-thau5-a2 tah8 bo5 tsai7, puah8--loh8-lai5,"
        ],
        [
          "跋一下，有嘴齒無下頦，",
          "Puah8 tsit8-e7, u7 tshui3-khi2 bo5 e7-huai5,"
        ],
        [
          "真厲害，大聲小聲哀，",
          "Tsin1 li7-hai7, tua7 siann1 se3 siann1 ai1,"
        ],
        [
          "無講無人知，",
          "Bo5 kong2 bo5 lang5 tsai1,"
        ],
        [
          "無講無人知，無人知。",
          "Bo5 kong2 bo5 lang5 tsai1, bo5 lang5 tsai1."
        ]
      ],
      "篇名": "第九單元  烏面祖師公"
    },
    {
      "段": [
        [
          "籃仔花，開幾蕊？",
          "Na5-a2-hue1, khui1 kui2 lui2?"
        ],
        [
          "開二蕊，",
          "Khui1 nng7 lui2,"
        ],
        [
          "一蕊下落田，一蕊下落水；",
          "Tsit8 lui2 he7 loh8 tshan5, tsit8 lui2 he7 loh8 tsui2;"
        ],
        [
          "叫姑拾，姑不拾，",
          "Kio3 koo1 khioh4, koo1 m7 khioh4,"
        ],
        [
          "叫嫂拾，嫂不拾，",
          "Kio3 so2 khioh4, so2 m7 khioh4,"
        ],
        [
          "大兄拾起來，姑也愛，嫂也愛，",
          "Tua7-hiann1 khioh4--khi2-lai5, koo ia7 ai3, so2 ia7 ai3,"
        ],
        [
          "開大門，剝芥菜，",
          "Khui1 tua7 mng5, pak4 kua3-tshai3,"
        ],
        [
          "剝幾葉，剝五葉，",
          "Pak4 kui2 hioh8, pak4 goo7 hioh8,"
        ],
        [
          "一葉青，送先生，",
          "Tsit8 hioh8 tshinn1, sang3 sian1-sinn1,"
        ],
        [
          "一葉殕，送官府，",
          "Tsit8 hioh8 phu2, sang3 kuann1-hu2,"
        ],
        [
          "一葉紅，送丈人，",
          "Tsit8 hioh8 ang5, sang3 tiunn7-lang5,"
        ],
        [
          "一葉赤，送隔壁，",
          "Tsit8 hioh8 tshiah4, sang3 keh4-piah4,"
        ],
        [
          "一葉烏，送大姑。",
          "Tsit8 hioh8 oo1, sang3 tua7-koo1."
        ]
      ],
      "篇名": "第十單元 籃仔花"
    }
  ]
}
