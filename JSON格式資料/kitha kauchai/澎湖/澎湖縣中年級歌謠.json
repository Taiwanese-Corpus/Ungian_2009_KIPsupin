{
  "出版年": "1997",
  "出版者": "澎湖縣政府",
  "年級別": "中年級",
  "文類": "其他教材",
  "書名": "澎湖縣鄉土教材語言篇中年級歌謠",
  "書寫系統": "漢字",
  "資料": [
    {
      "段": [
        [
          "一放雞，二放鴨，三分開，四相疊，",
          "It4 pang3 ke1, ji7 pang3 ah4, sann1 hun1-khui1, si3 sio1-thah8,"
        ],
        [
          "五搭胸，六拍手，七紡紗，八摸鼻，",
          "Goo7 tah4 hing1, lak8 phah4-tshiu2, tshit4 phang2-se1, peh4 bong1 phinn7,"
        ],
        [
          "九咬耳，十拾起，十一坐金交椅。",
          "Kau2 ka7 hinn7, tsap8 khioh4 khi2, tsap8-it4 tse7 kim1-kau1-i2."
        ]
      ],
      "篇名": "第一單元  一放雞"
    },
    {
      "段": [
        [
          "[心+互]你臆，[心+互]你臆，[心+互]你臆著，",
          "Hoo7 li2 ioh4, hoo7 li2 ioh4, hoo7 li2 ioh4 be7 tioh8,"
        ],
        [
          "一欉樹仔兩片葉，越來越去看著，",
          "Tsit8 tsang5 tshiu7-a2 nng7 phinn3 hioh8, uat4 lai5 uat4 khi3 khuann3 be7 tioh8,"
        ],
        [
          "頂石壓下石，會生根，發葉，",
          "Ting2 tsioh8 teh4 e7 tsioh8, e7 senn1-kin1, be7 huat4-hioh8,"
        ],
        [
          "真賢臆，真賢臆，阿公阿媽[人+甲]你惜。",
          "Tsin1 gau5 ioh4, tsin1 gau5 ioh4, a1-kong1 a1-ma2 kah4 li2 sioh4."
        ]
      ],
      "篇名": "第二單元  [心+互]你臆著"
    },
    {
      "段": [
        [
          "目睭皮，一直掇，掇啥代，",
          "Bak8-tsiu1-phue5, it4-tit8 tshuah4, tshuah4 siann2-tai7,"
        ],
        [
          "好事來，歹事煞，觀音佛祖來收煞。",
          "Ho2-su7 lai5, phainn2-su7 suah4, kuan1-im1 put8-tsoo2 lai5 siu1-suah4."
        ]
      ],
      "篇名": "第三單元 目睭皮"
    },
    {
      "段": [
        [
          "一、正月",
          "It4, tsiann1--gueh8"
        ],
        [
          "正月初一是新年，大家相招去拜年。",
          "Tsiann1-gueh8 tshe1-it4 si7 sin1-ni5, tai7-ke1 sio1-tsio1 khi3 pai3-ni5."
        ],
        [
          "正月十五元宵暝，迎花燈，真趣味。",
          "Tsiann1-gueh8 tsap8-goo7 guan5-siau1 mi5, ngia5 hue1-ting1, tsin1 tshu3-bi7."
        ],
        [
          "二、做節",
          "Ji7, tso3-tseh4"
        ],
        [
          "五月初五是端午，縛肉粽，扒龍船。",
          "Goo7-gueh8 tshe1-goo7 si7 tuann1-ngoo2, pak8 bah4-tsang3, pe5 liong5-tsun5."
        ],
        [
          "八月十五是中秋，吃月餅，賞月娘。",
          "Peh4-gueh8 tsap8-goo7 si7 tiong1-tshiu1, tsiah8 gueh8-piann2, siunn2 gueh8-niu5."
        ]
      ],
      "篇名": "第四單元 做節歌"
    },
    {
      "段": [
        [
          "喂喂喂！台灣出甜粿",
          "Ue5-ue5-ue5! tai5-uan5 tshut4 tinn1-kue2"
        ],
        [
          "甜粿真好食，台灣出木屐，",
          "Tinn1-kue2 tsin1 ho2-tsiah8, tai5-uan5 tshut4 bak8-kiah8,"
        ],
        [
          "木屐歹穿，台灣出伽鴒，",
          "Bak8-kiah8 be7 phainn2 tshing7, tai5-uan5 tshut4 ka1-ling7,"
        ],
        [
          "伽鴒會講話，台灣出棉被，",
          "Ka1-ling7 e7 kong2-ue7, tai5-uan5 tshut4 mi5-phe7,"
        ],
        [
          "棉被蓋會燒，台灣出芎蕉，",
          "Mi5-phe7 ka3 e7 sio1, tai5-uan5 tshut4 kin1-tsio1,"
        ],
        [
          "芎蕉雙頭翹，台灣出含笑，",
          "Kin1-tsio1 siang1-thau5 khiau3, tai5-uan5 tshut4 ham5-siau3,"
        ],
        [
          "含笑香香香，台灣好年冬。",
          "Ham5-siau3 phang1-phang1-phang1, tai5-uan5 ho2-ni5-tang1."
        ]
      ],
      "篇名": "第五單元  台灣出甜粿"
    },
    {
      "段": [
        [
          "坐飛機看天頂，坐大船看海涌，",
          "Tse7 hui1-ki1 khuann3 thinn1-ting2, tse7 tua7 tsun5 khuann3 hai2-ing2,"
        ],
        [
          "坐火車看風景，坐汽車錢卡省，",
          "Tse7 hue2-tshia1 khuann3 hong1-king2, tse7 khi3-tshia1 tsinn5 kha2 sing2,"
        ],
        [
          "坐牛車順續挽龍眼。",
          "Tse7 gu5-tshia1 sun7-sua3 ban2 ling5-king2."
        ]
      ],
      "篇名": "第六單元  坐牛車"
    },
    {
      "段": [
        [
          "搖啊搖，阿公仔偷挽茄，",
          "Io5 a2 io5, a1-kong1-a2 thau1 ban2 kio5,"
        ],
        [
          "挽偌濟，挽一飯籬；",
          "Ban2 gua7 tse7, ban2 tsit8 png7-le7;"
        ],
        [
          "也好食，也好賣，也好給孫做度晬。",
          "Ia7-ho2 tsiah8 , ia7-ho2 be7, ia7-ho2 hoo7 sun1 tso3 too7-tse3."
        ],
        [
          "煮爛爛，一人分一半，",
          "Tsu2 nua7-nua7, tsit8 lang5 pun1 chit8-puann3,"
        ],
        [
          "添滿滿，一人分一碗。",
          "Thinn1 mua2-mua2, tsit8 lang5 pun tsit8 uann2."
        ]
      ],
      "篇名": "第七單元  偷挽茄"
    },
    {
      "段": [
        [
          "天烏烏，[要+卜]落雨，鯽仔魚，[要+卜]娶娒。",
          "Thinn1-oo1-oo1, beh4 loh8-hoo7, tsit4-a2-hi5, beh4 tshua7-boo2."
        ],
        [
          "鮕鮘做媒人，土虱做查娒，",
          "Koo1-tai1 tso3 mue5-lang5, thoo5-sat4 tso3 tsa-boo2,"
        ],
        [
          "龜擔燈，鼈拍鼓，",
          "Ku1 tann1 ting1, pih4 phah4 koo2,"
        ],
        [
          "水蛙扛轎大腹肚，田嬰攑旗叫艱苦，",
          "Tsui2-ke1 kng1-kio7 tua7-pak4-too2, tshan5-enn1 giah8 ki5 kio3 kan1-khoo2,"
        ],
        [
          "蚊仔噴達知，黑白嘮，遇著四嬸婆，",
          "Bang2-a2 pun5 ta5-ti1, oo1-peh8 lo7, gu7 tioh8 si3-tsim2-po5,"
        ],
        [
          "食一碗白米飯，在配鹹魚脯。",
          "Tsiah8 tsit8 uann2 peh8-bi2 png7, tsai7 phue3 kiam5 hi5-poo2."
        ]
      ],
      "篇名": "第八單元  天烏烏"
    },
    {
      "段": [
        [
          "一鼠賊仔名，二牛駛犁兄，三虎爬山坪，",
          "It4 tshi2 tshat8-a2 mia5, ji7 gu5 sai2 le5 hiann1, sann1 hoo2 peh4 suann1-phiann5,"
        ],
        [
          "四兔遊東京，五龍皇帝命，六蛇[手+亙]人驚，",
          "Si3 thoo3 iu5 tang1-kiann1, goo7 liong5 hong5-te3 mia7, lak8 tsua5 hoo7 lang5 kiann1,"
        ],
        [
          "七馬走兵營，八羊食草嶺，九猴爬樹頭，",
          "Tshit4 be2 tsau2 ping1-iann5, peh4 iunn5 tsiah8 tshau2-nia2, kau2 kau5 peh4 tshiu7-thau5,"
        ],
        [
          "十雞啼三聲，十一狗顧門埕，十二豬是菜刀命。",
          "tsap8 ke1 thi5 sann1 siann1, tsap8 it4 kau2 koo3 mng5-tiann5, tsap8-ji7 ti1 si7 tshai3-to1 mia7."
        ]
      ],
      "篇名": "第九單元  十二生相歌"
    },
    {
      "段": [
        [
          "一、月光光",
          "It, goeh8-kng-kng"
        ],
        [
          "月娘月光光，老公仔佇菜園，",
          "Gueh8-niu5 gueh8 kng1-kng1, lau7-kong1-a2 ti7 tshai3-hng5,"
        ],
        [
          "菜園掘鬆鬆，老公仔欲種葱，",
          "Tshai3-hng5 kut8 sang1-sang1, lau7-kong1-a2 beh4 tsing2 tshang1,"
        ],
        [
          "葱無芽，[要+卜]種茶，茶無花，[要+卜]種瓜，",
          "Tshang1 bo5 ge5, beh4 tsing3 te5, te5 bo5 hue1, beh4 tsing3 kue1,"
        ],
        [
          "瓜無子，老公仔氣甲半死。",
          "Kue1 bo5 tsi2, lau7-kong1-a2 khi3 kah4 puann3-si2."
        ],
        [
          "二、火金姑",
          "Ji7, hoe2-kim-kou"
        ],
        [
          "火金姑，來食茶，茶燒燒，配芎蕉，",
          "Hue2-kim1-koo1, lai5 tsiah8-te5, te5 sio1-sio1, phue3 kin1-tsio1,"
        ],
        [
          "芎蕉冷冷，配龍眼，龍眼蛀核，來食那仔柭，",
          "Kin1-tsio1 ling2-ling2, phue3 ling5-king2, ling5-king2 tsiu3-hut8, lai5 tsiah8 na2-a2-puat4,"
        ],
        [
          "那仔柭全全子，勒死囡仔庀。",
          "na2-a2-puat4 tsuan5-tsuan5 tsi2, lik8 si2 gin2-a2-phi2."
        ],
        [
          "三、大箍呆",
          "Sann, toa7-khou-tai"
        ],
        [
          "大箍呆，炒韮菜，燒燒一碗來，冷冷我無愛。",
          "Tua7-khoo1-tai1, tsha2 ku2-tshai3, sio1-sio1 tsit8 uann2 lai5, ling2-ling2 gua2 bo5-ai3."
        ],
        [
          "四、燒肉包",
          "Si3, sio-bah-pau"
        ],
        [
          "燒肉包，走到恁兜，燒破粿，走到恁後尾。",
          "Sio1 bah4-pau1, tsau2 kau3 lin2 tau1, sio1 phua3-kue2, tsau2 kau3 lin2 au7-bue2."
        ]
      ],
      "篇名": "第十單元  歌謠四首"
    }
  ]
}
