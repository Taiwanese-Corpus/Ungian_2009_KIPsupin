{
  "出版年": "2003",
  "出版者": "台北縣政府",
  "年級別": "無",
  "文類": "其他教材",
  "書名": "台北縣鄉土語言其他教材淡水版",
  "書寫系統": "漢字",
  "資料": [
    {
      "段": [
        [
          "淡水淡水風景好，",
          "Tam7-tsui2 tam7-tsui2 hong1-king2 ho2,"
        ],
        [
          "觀音吐霧白雲飄。",
          "Kuan1-im1 thoo3-bu7 peh8-hun5 phiau1."
        ],
        [
          "淡水淡水風景好，",
          "Tam7-tsui2 tam7-tsui2 hong1-king2 ho2,"
        ],
        [
          "波浪溢來船仔搖。",
          "Pho1-long7 ik4 lai5 tsun5-a2 io5."
        ],
        [
          "淡水淡水風景好，",
          "Tam7-tsui2 tam7-tsui2 hong1-king2 ho2,"
        ],
        [
          "日頭落山海鳥飛，",
          "Jit8-thau5 loh8-suann1 hai2-tsiau2 pue1,"
        ],
        [
          "飛去佗？",
          "Pue1 khi3 toh4?"
        ],
        [
          "飛去西邊彼爿邊！",
          "Pue1 khi3 sai1-ping5 hit4-ping5-pinn1!"
        ]
      ],
      "篇名": "第一課 淡水"
    },
    {
      "段": [
        [
          "紅毛城，",
          "Ang5-moo5-siann5,"
        ],
        [
          "山腳企，",
          "Suann1-kha1 khia7,"
        ],
        [
          "企甲腳麻麻",
          "Khia7 kah4 kha1 ba5-ba5"
        ],
        [
          "曝甲面紅紅。",
          "Phak8 kah4 bin7 ang5-ang5."
        ]
      ],
      "篇名": "第二課 紅毛城"
    },
    {
      "段": [
        [
          "五月初六迎鬧熱，",
          "Goo7-gueh8 tshe1-lak8 ngia5-lau7-jiat8,"
        ],
        [
          "烏面祖師爺，",
          "Oo1-bin7 tsoo2-su1-ia5,"
        ],
        [
          "大街小巷踅透透，",
          "Tua7-ke1-sio2-hang7 seh8-thau3-thau3,"
        ],
        [
          "阿公阿媽舉香拜，",
          "A1-kong1 a1-ma2 giah8 hiunn1 pai3,"
        ],
        [
          "阿叔阿伯放連炮，",
          "A1-tsik4 a1-peh4 pang3 lian5-phau3,"
        ],
        [
          "保庇大家平安福運到。",
          "Po2-pi3 tak8-ke1 ping5-an1 hok4-un7 kau3."
        ]
      ],
      "篇名": "第三課 清水祖師爺"
    },
    {
      "段": [
        [
          "祖師爺，",
          "Tsoo2-su1-ia5,"
        ],
        [
          "面烏烏，",
          "Bin7 oo1-oo1,"
        ],
        [
          "大大的鼻仔真趣味，",
          "Tua7-tua7 e5 phinn7-a2 tsin1 tshu3-bi7,"
        ],
        [
          "平安的時鼻仔黏牢牢，",
          "Ping5-an1 e5 si5 phinn7-a2 liam5 tiau5-tiau5,"
        ],
        [
          "災難的時鼻仔落落地。",
          "Tsai1-lan7 e5 si5 phinn7-a2 lak4 loh8-te7."
        ],
        [
          "實在真神奇！",
          "Sit8-tsai7 tsin1 sin5-ki5!"
        ]
      ],
      "篇名": "第四課 祖師爺的鼻仔"
    },
    {
      "段": [
        [
          "鼻頭崙下定光佛，",
          "Phinn7-thau5-lun7 kha ting7-kong1-hut8,"
        ],
        [
          "廟埕前，半月池；",
          "Bio7-tiann5 tsing5, puann3 gueh8 ti5;"
        ],
        [
          "廟後，開雙井，",
          "Bio7-au7, khui1 siang1-tsenn2,"
        ],
        [
          "遠遠看去像蟾蜍，",
          "Hng7-hng7 khuann3--khi3 tshiunn7 tsiunn1-tsi5,"
        ],
        [
          "大家攏講好地理。",
          "Tak8-ke1 long2 kong2 ho2 te7-li2."
        ]
      ],
      "篇名": "第五課 定光佛"
    },
    {
      "段": [
        [
          "來紅樓，看日頭，",
          "Lai5 ang5-lau5, khuann3 jit8-thau5,"
        ],
        [
          "日頭花，笑微微。",
          "Jit8-thau5-hue1, tshio3-bi1-bi1."
        ],
        [
          "來紅樓，聽船聲，",
          "Lai5 ang5-lau5, thiann1 tsun5 siann1,"
        ],
        [
          "船聲陳，漸漸遠。",
          "Tsun5 siann1 tan5, tsiam7-tsiam7 hng7."
        ],
        [
          "來紅樓，予風吹，",
          "Lai5 ang5-lau5, hoo7 hong1-tshue1,"
        ],
        [
          "淡水河，野鳥飛。",
          "Tam7-tsui2-ho5, ia2-tsiau2 pue1."
        ]
      ],
      "篇名": "第六課 紅樓"
    },
    {
      "段": [
        [
          "淡江中學八角樓，",
          "Tam7-kang1 tiong1-hak8 peh4-kak4 lau5,"
        ],
        [
          "紅磚、紅瓦、紅圍牆，",
          "Ang5 tsng1, ang5-hia7, ang5 ui5-tshiunn5,"
        ],
        [
          "老厝、老樹、老先生，",
          "Lau7 tshu3, lau7 tshiu7, lau7-sian1-sinn1,"
        ],
        [
          "聽歌、讀冊好所在。",
          "Thiann1-kua1, thak8-tsheh4 ho2 soo2-tsai7."
        ]
      ],
      "篇名": "第七課 八角樓"
    },
    {
      "段": [
        [
          "天拄光，",
          "Thinn1 tu2 kng1,"
        ],
        [
          "海漧仔，",
          "Hai2-kinn5-a2,"
        ],
        [
          "恬悄悄，",
          "Tiam7-tsiuh4-tsiuh4,"
        ],
        [
          "一群鳥仔飛過去，",
          "Tsit8 kun5 tsiau2-a2 pue1--kue3-khi3,"
        ],
        [
          "害我驚一跳。",
          "Hai7 gua2 kiann1 tsit8-tio5."
        ],
        [
          "天拄暗",
          "Thinn1 tu2 am3"
        ],
        [
          "海漧仔，",
          "Hai2-kinn5-a2,"
        ],
        [
          "熱沸沸，",
          "Jiat8-hut4-hut4,"
        ],
        [
          "一陣涼風吹過來，",
          "Tsit8-tsun7 liang5-hong1 tshue1--kue3-lai5,"
        ],
        [
          "予我心涼脾土開。",
          "Hoo7 gua2 sim-liang5-pi5-thoo2-khui1."
        ]
      ],
      "篇名": "第八課 漁人碼頭"
    },
    {
      "段": [
        [
          "水筆仔，像毛筆，",
          "Tsui2-pit4-a2, tshiunn7 moo5-pit4,"
        ],
        [
          "一支一支掛在樹仔頂，",
          "Tsit8 ki1 tsit8 ki1 kua3 ti7 tshiu7-a2-ting2,"
        ],
        [
          "囝仔兄，學寫字，",
          "Gin2-a2-hiann1, oh8 sia2-ji7,"
        ],
        [
          "伸手挽一支做筆用。",
          "Tshun1-tshiu2 ban2 tsit8 ki1 tso3 pit4 iong7."
        ]
      ],
      "篇名": "第九課 水筆仔"
    },
    {
      "段": [
        [
          "四四角角油豆腐，",
          "Si3-si3-kak4-kak4 iu5-tau7-hu7,"
        ],
        [
          "魚漿面，冬粉肚",
          "hi5-tsiunn1 bin7, tang1-hun2 too7"
        ],
        [
          "伊的名叫阿給",
          "I1 e5 mia5 kio3 a2-geh4"
        ],
        [
          "阿給滋味真正好",
          "A2-geh4 tsu1-bi7 tsin1-tsiann3 ho2"
        ],
        [
          "大家攏呵咾",
          "Tak8-ke1 long2 o1-lo2"
        ]
      ],
      "篇名": "第十課 阿給"
    },
    {
      "段": [
        [
          "雞卵鴨卵這無賣，",
          "Ke1-nng7 ah4-nng7 tsia1 bo5 be7,"
        ],
        [
          "阿婆賣的是鐵卵，",
          "A1-po5 be7 e5 si7 thih4-nng7,"
        ],
        [
          "鐵卵烏，",
          "Thih4-nng7 oo1,"
        ],
        [
          "鐵卵韌，",
          "Thih4-nng7 lun7,"
        ],
        [
          "老大人，紅嬰仔，",
          "Lau7-tua7-lang5, ang5-inn1-a2,"
        ],
        [
          "無喙齒通好哺，",
          "Bo5 tshui3-khi2 thang1-ho2 poo7,"
        ],
        [
          "欲食嘛無法度。",
          "Beh4 tsiah8 ma7 bo5 huat4-too7."
        ]
      ],
      "篇名": "第十一課 阿婆鐵蛋"
    },
    {
      "段": [
        [
          "古早地名滬尾街，",
          "Koo2-tsa2 te7-mia5 hoo7-bue2-ke1,"
        ],
        [
          "即馬叫伊中正路。",
          "Tsit4-ma2 kio3 i1 tiong1-tsing3-loo7."
        ],
        [
          "人客溢來像海湧，",
          "Lang5-kheh4 ik4 lai5 tshiunn7 hai2-ing2,"
        ],
        [
          "頭家歡喜笑微微。",
          "Thau5-ke1 huann1-hi2 tshio3-bi1-bi1."
        ]
      ],
      "篇名": "第十二課 淡水老街"
    },
    {
      "段": [
        [
          "深深的目睭，烏目眉，",
          "Tshim1-tshim1 e5 bak8-tsiu1, oo1 bak8-bai5,"
        ],
        [
          "大把的喙鬚，黏下頦；",
          "Tua7 pe2 e5 tshui3-tshiu1, liam5 e7-hai5;"
        ],
        [
          "逐工用心來傳教，",
          "Tak8-kang1 iong7-sim1 lai5 thuan5-kau3,"
        ],
        [
          "四界行醫挽喙齒。",
          "Si3-ke3 hing5-i1 ban2 tshui3-khi2."
        ],
        [
          "人人叫伊鬍鬚番，",
          "Lang5-lang5 kio3 i1 hoo5-tshiu1 huan1,"
        ],
        [
          "一生奉獻予台灣。",
          "It4-sing1 hong7-hian3 hoo7 tai5-uan5."
        ]
      ],
      "篇名": "第十三課 馬偕牧師"
    },
    {
      "段": [
        [
          "黃昏淡海看日落",
          "Hong5-hun1 tam7-hai2 khuann3 jit8-loh8"
        ],
        [
          "阿兄阿妹",
          "A1-hiann1 a1-muai7"
        ],
        [
          "相招散步唸歌詩",
          "Sio1-tsio1 san3-poo7 liam7 kua1-si1"
        ],
        [
          "歌詩好，海岸長",
          "Kua1-si1 ho2, hai2-huann7 tng5"
        ],
        [
          "兄妹情意長長長",
          "Hiann1-muai7 tsing5-i3 tng5-tng5-tng5"
        ]
      ],
      "篇名": "第十四課 日頭落山"
    }
  ]
}
