{
  "出版年": "1997",
  "出版者": "台北縣政府",
  "年級別": "無",
  "文類": "其他教材",
  "書名": "臺北縣母語教學教材系列－臺語讀本第二冊",
  "書寫系統": "漢字",
  "資料": [
    {
      "段": [
        [
          "今仔日上課，老師問：「按怎做才是好囝仔？」上愛講話的來順第一個攑手講：「時常運動，保持身體健康。」",
          "Kin1-a2-jit8 siong7-kho3, lau7-su mng7: 'an2-tsuann2 tso3 tsiah4 si7 ho2 gin2-a2? ' siong7 ai3 kong2-ue7 e5 lai5-sun7 te7-it e5 giah8-tshiu2 kong2: 'si5-siong5 un7-tong7, po2-tshi5 sin1-the2 kian7-khong1."
        ],
        [
          "掛目鏡的添福講：「認真讀冊，對人有禮貌。」小可大舌的文輝講：「有孝父母，聽老師的話。」愛媠的淑敏講：「服裝整齊，遵守規矩。」大家聽了攏拍噗仔，老師誠歡喜共阮褒：「恁攏真巧、真乖，已經算是好囝仔囉！」",
          "Kua3 bak8-kiann3 e5 thian1-hok4 kong2: 'jin7-tsin1 thak8-tsheh4, tui3 lang5 u7 le2-mau7. ' sio2-khua2 tua7-tsih8 e5 bun5-hui1 kong2: 'iu2-hau3 pe7-bu2, thiann1 lau7-su1 e5 ue7. ' ai3-sui2 e5 siok4-bin2 kong2: 'hok8-tsong1 tsing2-tse5, tsun1-siu2 kui1-ki2. ' tai7-ke1 thiann1 liau2 long2 phah4 phok8-a2, lau7-su1 tsiann5 huann1-hi2 ka7 guan2 po1: 'lin2 long2 tsin1 khiau2, tsin1 kuai1, i2-king1 sng3 si7 ho2 gin2-a2 loh4! '"
        ]
      ],
      "篇名": "第一課  做好囝仔"
    },
    {
      "段": [
        [
          "以前佇莊腳，有一個老大人，名叫福壽伯，這世人攏毋曾穿過西裝及皮鞋。伊六十歲的時，後生買一軀西裝及一雙皮鞋，共伊做生日。有一擺，伊穿這軀西裝及這雙皮鞋，坐火車來台北看後生。",
          "I2-tsing5 ti7 tsng1-kha1, u7 tsit8 e5 lau7-tua7-lang5, mia5 kio3 hok4-siu7-peh4, tsit4-si3-lang5 long2 m7 bat4 tsheng7 kue3 se1-tsong1 kap4 phue5-e5. i1 lak8-tsap8 hue3 e5 si5, in1 hau7-senn1 be2 tsit8 su1 se1-tsong1 kap4 tsit8 siang1 phue5-e5, ka7 i1 tso3 senn1-jit8. u7 tsit8 pai2, i1 tshing7 tsit4 su1 se1-tsong1 kap4 tsit4 siang1 phue5-e5, tse7 hue2-tshia1 lai5 tai5-pak4 khuann3 in1 hau7-senn1."
        ],
        [
          "福壽伯行出火車頭，毋甘叫後生來接伊，嘛毋甘坐計程車，手捾一寡家己種的菜，行路欲去後生的厝。",
          "Hok4-siu7-peh4 kiann5 tshut4 hue2-tshia1-thau5, m7-kam1 kio3 in1 hau7-senn1 lai5 tsiap i1, ma7 m7-kam1 tse7 ke3-thing5-tshia1, tshiu2 kuann7 tsit8-kua2 ka1-ki7 tsing2 e5 tshai3, kiann5-loo7 beh4 khi3 in1 hau7-senn1 e5 tshu3."
        ],
        [
          "這軀西裝穿佇伊的身軀，親像熱天蓋棉被。這雙皮鞋穿佇伊的腳，輸犯人掛腳鏈仝款。伊行甲汗tshap8-tshap8滴，腳後 tenn1 閣膨皰。伊那行那唸：「我歸年通天佇園裡做穡，嘛無即歹命！敢講做人上艱苦的代誌，是穿西裝及皮鞋？」伊實在擋牢，共西裝、皮鞋褪起來，歸氣穿內衫、褪赤腳，去後生遐。",
          "Tsit4 su1 se1-tsong1 tshng1 ti7 i1 e5 sing1-khu1, tshin1-tshiunn7 juah8-thinn1 kah4 mi5-phue7. tsit4 siang1 phue5-e5 tshng1 ti7 i1 e5 kha1, be7-su1 huan7-lang5 khua3 kha1-lian7 kang7-khuan2. i1 kiann5 kah4 kuann7 tshap8-tshap8-tih4, kha1-au7-tenn1 koh4 phong3-pha7. i1 na2 kiann5 na2 liam7: 'gua2 kui1-ni5-thang3-thinn1 ti7 hng5--nih8 tso3-sit4, ma7 bo5 tsiah4 phainn2-mia7! kam2 kong2 tso3-lang5 siong7 kan1-khoo2 e5 tai7-tsi3, si7 tshing7 se1-tsong1 kap4 phue5-e5? ' i1 sit8-tsai7 tong3 be7 tiau5, ka7 se1-tsong1, phue5-e5 thng3--khi2-lai5, kui1-khi3 tshing7 lai7-sann1, thng3 tshiah4-kha1, khi3 in1 hau7-senn1 hia1."
        ],
        [
          "轉去無外久，兜著賊偷，賊仔予福壽伯掠著，伊就叫查某子去 hiahnn4 西裝及捾皮鞋出來，強迫賊仔穿，然後趕伊緊走。",
          "Tng2 khi3 bo5 gua7 ku2, in1 tau1 tioh8-tshat8-thau1, tshat8-a2 hoo7 hok4-siu7-peh4 liah8--tioh8, i1 tsiu7 kio3 in1 tsa1-boo2-kiann2 khi3 hiahnn4 se1-tsong1 kap4 kuann7 phue5-e5 tshut4--lai5, kiong5-pik4 tshat8-a2 tshing7, jian5-au7 kuann2 i1 kin2 tsau2."
        ],
        [
          "福壽姆感覺真奇怪，問伊：",
          "Hok4-siu7-m2 kam2-kak4 tsin1 ki5-kuai3, mng7 i1:"
        ]
      ],
      "篇名": "第二課  福壽伯的故事"
    },
    {
      "段": [
        [
          "阿宏真愛做夢，因為夢中的情景真心適。一幕一幕的劇情親像電影仝款：武俠片、偵探片、卡通片……，緊張、刺激、恐佈、歡喜……，哭聲、笑聲、怪聲……。",
          "A1-hong5 tsin1 ai3 tso3-bang7, in1-ui7 bang7 tiong1 e5 tsing5-king2 tsin1 sim1-sik4. tsit8 boo7 tsit8 boo7 e5 kiok8-tsing5 tshin1-tshiunn7 tian7-iann2 kang7-khuan2: bu2-kiap4-phinn3, tsing1-tham3-phinn3, khah4-thong1-phinn3……, kin2-tiunn1, tshi3-kik4, khiong2-poo3, huann1-hi2 ……, khau3-siann1, tshio3-siann1, kuai3-siann1 …….."
        ],
        [
          "盈暗月色當圓，阿宏希望有一個美麗的夢。哇！哪有即呢多媠的景色？有尪仔冊內面的皇宮、花園、樹林……，閣有可愛的動物攏來歡迎伊。阿宏有時陪鹿仔去溪邊洗面；有時伴猴山仔去樹頂挽果子；有時及兔仔走相逐；有時招山羊去散步……。",
          "Ing5-am3 gueh8 sik4 tng1 inn5, a1-hong5 hi1-bang7 u7 tsit8 e5 bi2-le7 e5 bang7. uah4! na2 u7 tsiah4-nih4 tse7 sui2 e5 king2-sik4? u7 ang1-a2-tsheh4 lai7-bin7 e5 hong5-kiong1, hue1-hng5, tshiu7-na5 ……, koh4 u7 kho2-ai3 e5 tong7-but8 long2 lai5 huan1-ging5 i1. a1-hong5 u7-si5 pue5 lok8-a2 khi3 khe1-pinn1 se2-bin7; u7-si5 phuann7 kau5-san1-a2 khi3 tshiu7-ting2 ban2 kue2-tsi2; u7-si5 kap4 thoo3-a2 tsau2 sio1-jiok4; u7-si5 tsio1 suann1-iunn5 khi3 san3-poo7 ……."
        ],
        [
          "忽然間，「Pong3」一聲，一個面真惡，在拍獵的人對開銃。粗勇的野牛、大象；美麗的花豹、斑馬……，一隻一隻倒落去，動物驚甲四界蹌。阿宏流目屎，哀求拍獵的人，毋通閣開銃，但是無情的銃子一粒一粒直直彈過來……。",
          "Hut4-jian5-kan1, 'Pong3' tsit8 siann1, tsit8 e5 bin7 tsin1 ok4, teh4 phah4-lah8 e5 lang5 tui3 in1 khui1-tshing3. tshoo1-iong2 e5 ia2-gu5, tua7-tshiunn7; bi2-le7 e5 hue1-pa3, pan1-ma2 ……, tsit8 tsiah4 tsit8 tsiah4 to2--loh8-khi3, tong7-but8 kiann1 kah4 si3-ke3 tsong5. a1-hong5 lau5 bak8-sai2, ai1-kiu5 phah4-lah8 e5 lang5, m7-thang1 koh4 khui1-tshing3, tan7-si7 bo5-tsing5 e5 tshing3-tsi2 tsit8 liap8 tsit8 liap8 tit8-tit8 tuann7--kue3-lai5 ……."
        ],
        [
          "「啊！」阿宏精神起來，歸領衫澹糊糊。",
          "'Ah4! ' a1-hong5 tsing1-sin5--khi2-lai5, kui1 nia2 sann1 tam5-koo5-koo5."
        ]
      ],
      "篇名": "第三課  阿宏的夢"
    },
    {
      "段": [
        [
          "寒天已經過去啊，風閣再siuh-siuh 叫、冷吱吱，天氣漸漸燒烙，寒嘛熱，是出去郊遊的好日子。",
          "Kuann5-thinn1 i2-king1 kue3--khi3 ah4, hong1 be7 koh4-tsai3 siuh4-siuh4 kio3, ling2-ki1-ki1, thinn1-khi3 tsiam7-tsiam7 sio-lo7, be7 kuann5 ma7 be7 juah8, si7 tshut4 khi3 kau1-iu5 e5 ho2 jit8-tsi2."
        ],
        [
          "阮一家人趁春假，駛車去九份仔傸。山路彎彎斡斡，阮那行那看。烏色的厝頂，一間連過一間；青翠的山坪，一層疊過一層。車愈[走@百]愈高，阮的眼界嘛愈來愈闊。看對山腳去，歸片茫茫渺渺，分清是天、是海、抑是雲。神秘的氣氛中，港口、漁船、海湧，攏恬恬靜，輸是一幅美麗的圖。",
          "Guan2 tsit8-ke1 lang5 than3 tshun1-ka2, sai2-tshia1 khi3 kau2-hun7 a2 sng2. suann1-loo7 uan1-uan1-uat4-uat4, guan2 na2 kiann5 na2 khuann3. oo1-sik4 e5 tshu3-ting2, tsit8 king1 lian5 kue3 tsit8 king1; tshenn1-tshui3 e5 suann1-phiann5, tsit8 tsan3 thah8 kue3 tsit8 tsan3. tshia1 ju2 peh4 ju2 kuan5, guan2 e5 gan2-kai3 ma7 ju2 lai5 ju2 khuah4. khuann3 tui3 suann1-kha1 khi3, kui1-phian3 bong5-bong5-biau2-biau2, hun1 be7 tshing1 si7 thinn1, si7 hai2, ah4 si7 hun5. sin5-pi3 e5 khi3-hun1 tiong1, kang2-khau2, hi5-tsun5, hai2-ing2, long2 tiam7-tiam7 tsing7, be7-su1 si7 tsit8 pak4 bi2-le7 e5 too5."
        ],
        [
          "有時陣，閣看著一片一片白色的雲，對這粒山輕輕飛過彼粒山，親像一陣愛迌的囝仔，四界行、四界脞，逍遙自在，這款的景緻實在真迷人。",
          "U7 si5-tsun7, koh4 khuann3 tioh8 tsit8 phian3 tsit8 phian3 peh8-sik4 e5 hun5, tui3 tsit4 liap8 suann1 khin1-khin1 pue1 kue3 hit4 liap8 suann1,tshin1-tshiunn7 tsit8 tin7 ai3 tshit4-tho5 e5 gin2-a2, si3-ke3 kiann5, si3-ke3 so5, siau1-iau5 tsu7-tsai7, tsit4 khuan2 e5 king2-ti3 sit8-tsai7 tsin1 be5-lang5."
        ],
        [
          "聽講真早以前，人上山是為著欲挖金仔，阮今仔日來，雖然無看著金仔，毋閣有得著快樂的心情。",
          "Thiann1-kong2 tsin1 tsa2 i2-tsing5, lang5 tsiunn7-suann1 si7 ui7 tioh8 beh4 oo2 kim1-a2, guan2 kin1-a2-jit8 lai5, sui1-jian5 bo5 khuann3 tioh8 kim1-a2, m7-koh4 u7 tit4 tioh8 khuai3-lok8 e5 sim1-tsing5."
        ]
      ],
      "篇名": "第四課  去九份仔"
    },
    {
      "段": [
        [
          "施乾是台北縣人。伊真有疼心，時常幫助人，自少年就非常優秀，日本時代曾佇總督府做技師。",
          "Si-khian5 si7 tai5-pak4-kuan7 lang5. i1 tsin1 u7 thiann3-sim1, si5-siong5 pang1-tsoo7 lang5, tsu7 siau3-lian5 tsiu7 hui1-siong5 iu1-siu3, jit8-pun2 si5-tai7 bat4 ti7 tsong2-tok4-hu2 tso3 ki1-su1."
        ],
        [
          "有一擺，伊去艋舺地區調查貧民的生活，看著乞食困苦落魄的情景，就挓錢予醫病，教的囝仔讀冊。為著欲全心照顧，伊辭掉真好的頭路，賣掉全部的財產，買地起厝，成立「愛愛寮」，專門收留有路無厝的流浪漢。",
          "U7 tsit8 pai2, i1 khi3 bang2-kah4 te7-khu1 tiau1-tsa1 pin5-bin5 e5 sing1-uah8, khuann3 tioh8 khit4-tsiah8 khun3-khoo2 lok8-phik4 e5 tsing5-king2, tsiu7 theh8 tsinn5 hoo7 in1 i1-penn7, ka3 in1 e5 gin2-a2 thak8-tsheh4. ui7 tioh8 beh4 tsuan5-sim1 tsiau3-koo3 in1 , i1 si5 tiau7 tsin1 ho2 e5 thau5-loo7, be7 tiau7 tsuan5-poo7 e5 tsai5-san2, be2 te7 khi2 tshu3, sing5-lip8 'ai3-ai3-liau5' , tsuan1-bun5 siu1-liu5 u7-loo7-bo5-tshu3 e5 liu5-long7-han3."
        ],
        [
          "伊歸日及乞食蹛做伙，教討趁的方法，等有法度自力更生，才放心送出去家己生活。受著伊幫助的乞食攏對施乾非常感激。",
          "I kui1-jit8 kap4 khit4-tsiah8 tua3 tso3-hue2, ka3 in1 tho2-than3 e5 hong1-huat4, tan2 in1 u7 huat4-too7 tsu7-lik8 king1-sing1, tsiah4 hong3-sim1 sang3 in1 tshut4 khi3 ka1-ki7 sing1-uah8. siu7 tioh8 i1 pang-tsoo7 e5 khit4-tsiah8 long2 tui3 Si1-khian5 hui1-siong5 kam2-kik4."
        ],
        [
          "施乾暝日走蹌，操勞過度，不幸佇四十五歲離開世間，但是伊樂善好施的精神，永遠值得咱學習。",
          "Si1-khian5 me5-jit8 tsau2-tsong5, tshau1-lo5-kue3-too7, put4-hing7 ti7 si3-tsap8-goo7 hue3 li7-khui1 se3-kan1, tan7-si7 i1 lok8-sian7-honn3-si1 e5 tsing1-sin5, ing2-uan2 tat8-tit4 lan2 hak8-sip8."
        ]
      ],
      "篇名": "第五課  好心行的施乾"
    },
    {
      "段": [
        [
          "早霧",
          "Tsa2-bu7"
        ],
        [
          "哇！全是煙！",
          "Oah4! tsuan5 si7 ian1!"
        ],
        [
          "即呢早，啥人在炒菜？",
          "Tsiah4-nih4 tsa2, siann2-lang5 teh4 tsha2-tshai3?"
        ],
        [
          "日頭",
          "Jit8-thau5"
        ],
        [
          "日頭真愛創治人，",
          "Jit8-thau5 tsin1 ai3 tshong3-ti7 lang5,"
        ],
        [
          "恬 tsih4-tsih4 共阿爸的影，",
          "Tiam7-tsih4-tsih4 ka7 a1-pa1 e5 iann2,"
        ],
        [
          "一屑屑仔，一屑屑仔，食入去。",
          "Tsit8-sut4-sut4-a2, tsit8-sut4-sut4-a2, tsiah8--jip8-khi3."
        ],
        [
          "看著阿爸緊張甲歸身軀汗，",
          "Khuann3 tioh8 a1-pa1 kin2-tiunn1 kah4 kui1 sin1-khu1 kuann7,"
        ],
        [
          "才閣一屑屑仔，一屑屑仔，吐出來。",
          "tsiah4 koh4 tsit8-sut4-sut4-a2, tsit8-sut4-sut4-a2, thou3--tshut4-lai5."
        ],
        [
          "暗暝",
          "Am3-me5"
        ],
        [
          "天頂  月點星，",
          "Thinn1-ting2  gueh8 tiam2 tshinn1,"
        ],
        [
          "地面  人點燈。",
          "Te7-bin7  lang5 tiam2 ting1."
        ],
        [
          "星一粒、二粒、三粒，",
          "Tshenn1 tsit8 liap8, nng7 liap8, sann1 liap8,"
        ],
        [
          "算清。",
          "sng3 be7 tshing1."
        ],
        [
          "燈四葩、五葩",
          "Ting1 si3 pha1, goo7 pha1, lak8 pha1,"
        ],
        [
          "溫暖我的心。",
          "un1-luan2 gua2 e5 sim1."
        ]
      ],
      "篇名": "第六課  童詩三首"
    },
    {
      "段": [
        [
          "自子出世來做伴，",
          "Tsu7 kiann2 tshut4-si3 lai5 tso3-phuann7,"
        ],
        [
          "每日抱子金金看，",
          "Mue2-jit8 pho7-kiann2 kim1-kim1-khuann3,"
        ],
        [
          "驚你畏寒，",
          "Kiann1 li2 ui3-kuann5,"
        ],
        [
          "驚你逼熱，",
          "Kiann li2 pik4-juah8,"
        ],
        [
          "驚你有病疼，",
          "Kiann1 li2 u7 penn7-thiann3,"
        ],
        [
          "一嘴一嘴飼你食，",
          "Tsit8 tshui3 tsit8 tshui3 tshi7 li2 tsiah8,"
        ],
        [
          "一步一步牽你行，",
          "Tsit8 poo7 tsit8 poo7 khan1 li2 kiann5,"
        ],
        [
          "天光望到半暝半，",
          "Thinn1-kng1 bang7 kau3 puann3-me5-puann3,"
        ],
        [
          "向你趕緊大。",
          "Ng3 li2 kuann2-kin2 tua7."
        ],
        [
          "子啊！子啊！",
          "Kiann2 ah4! kiann2 ah4!"
        ],
        [
          "你是媽媽的心肝。",
          "Li2 si7 ma1-ma1 e5 sim1-kuann1."
        ],
        [
          "媽媽我知你心情，",
          "Ma1-ma1 gua2 tsai1 li2 sim1-tsiann5,"
        ],
        [
          "感謝全心共子疼，",
          "Kam2-sia7 tsuan5-sim ka7 kiann2 thiann3,"
        ],
        [
          "為我操心，",
          "Ui7 gua2 tshau1-sim1,"
        ],
        [
          "為我勞苦，",
          "Ui7 gua2 lo5-khoo2,"
        ],
        [
          "為我無惜命。",
          "Ui7 gua2 bo5 sioh4 mia7."
        ],
        [
          "細漢辛苦共我成，",
          "Se3-han3 sin1-khoo2 ka7 gua2 tsiann5,"
        ],
        [
          "大漢我會做好子，",
          "Tua7-han3 gua2 e7 tso3 ho2-kiann2,"
        ],
        [
          "有孝你這份親情，",
          "Iu2-hau3 li2 tsit4 hun7 tshin1-tsing5,"
        ],
        [
          "比天閣卡大。",
          "Pi2 thinn1 koh4 khah4 tua7."
        ],
        [
          "媽媽！媽媽！",
          "Ma1-ma1! ma1-ma1!"
        ],
        [
          "你是我性命的源泉。",
          "Li2 si7 gua2 senn3-mia7 e5 guan5-tsuann5."
        ]
      ],
      "篇名": "第七課  我上愛的人"
    },
    {
      "段": [
        [
          "五月二十日禮拜日天氣：好天",
          "Goo7-gueh8 ji7-tsap8 jit8 le2-pai3-jit8 Thinn1-khi3: ho2-thinn1"
        ],
        [
          "早起，我及阿兄相[毛^火]，去外媽兜迌。",
          "Tsa2-khi2, gua2 kap4 a1-hiann1 sio1-tshua7, khi3 gua7-ma2 tau1 tshit4-tho5."
        ],
        [
          "外媽的厝真大間，門口有埕，埕尾有一區菜園。菜瓜籐旋佇竹籬笆；青青的葉，黃色的花，長長的菜瓜，看著真媠。菜園內底有種蕃麥、蕃藷、茄仔、甕菜、土白菜……。厝後有種木瓜及菝仔，閣有飼雞仔、鴨仔。",
          "Gua7-ma2 e5 tshu3 tsin1 tua7 king1, mng5-khau2 u7 tiann5, tiann5-bue2 u7 tsit8 khu1 tshai3-hng5. tshai3-kue1-tin5 suan1 ti7 tik4-li5-pa1; tshenn1-tshenn1 e5 hioh8, ng5-sik4 e5 hue1, tng5-tng5 e5 tshai3-kue1, khuann3 tioh8 tsin1 sui2. tshai3-hng5 lai7-te2 u7 tsing2 huan1-beh8, han1-tsi5, kio5-a2, ing3-tshai3, thoo2-peh8-tshai3 ……. tshu3-au7 u7 tsing2 bok8-kue1 kap4 pat8-a2, koh4 u7 tshi7 ke1-a2, ah4-a2."
        ],
        [
          "外媽講：「蹛莊腳真正利便，愛食菜，菜園摳；愛食果子，樹頂挽；愛食卵，雞椆拾；愛食肉，家己飼來刣。」",
          "Gua7-ma2 kong2: 'tua3 tsng1-kha1 tsin1-tsiann3 li7-pian7, ai3 tsiah8 tshai3, tshai3-hng5 khau1; ai3 tsiah8 kue2-tsi2, tshiu7-ting2 ban2; ai3 tsiah8 nng7, ke1-tiau5 khioh4; ai3 tsiah8 bah4, ka1-ki7 tshi7 lai5 thai5."
        ],
        [
          "外公講：「蹛莊腳真正好，所在開闊，四界青翠，對目睭有利益；空氣新鮮無污染，會予人長歲壽。」",
          "Gua7-kong1 kong2: 'tua3 tsng1-kha1 tsin1-tsiann3 ho2, soo2-tsai7 khui1-khuah4, si3-ke3 tshenn1-tshui3, tui3 bak8-tsiu1 u7 li7-ik4; khong1-khi3 sin1-sian1 bo5 u3-jiam2, e7 hoo7 lang5 tng5-hue3-siu7."
        ],
        [
          "莫怪，阿公、阿媽已經七十外歲啊，身體猶閣即勇健。",
          "Bok8-kuai3, a1-kong1, a1-ma2 i2-king1 tshit4-tsap8 gua7 hue3 ah4, sin1-the2 iau2 koh4 tsiah4 iong2-kiann7."
        ]
      ],
      "篇名": "第八課  日記一篇"
    },
    {
      "段": [
        [
          "今仔日是五日節。透早，我睏起來，就看著一捾一捾芳貢貢的鹹粽、鹼粽、粿粽，已經縛好，吊佇灶腳。媽媽腳手緊、工夫好，縛的粽，媠閣好食。",
          "Kin1-a2-jit8 si7 goo7-jit8-tseh4. thau3-tsa2, gua2 khun3--khi2-lai5, tsiu7 khuann3 tioh8 tsit8 kuann7 tsit8 kuann7 phang1-kong3-kong3 e5 kiam5-tsang3, kinn1-tsang3, kue2-tsang3, i2-king1 pak8 ho2, tiau3 ti7 tsau3-kha1. ma1-ma1 kha1-tshiu2 kin2, kang1-hu1 ho2, pak8 e5 tsang3, sui2 koh4 ho2-tsiah8."
        ],
        [
          "中晝，拜公媽，食飯飽了後，爸爸[毛^火]阮去新店溪，看扒龍船比賽。溪邊人在[足+契]人；溪面船欲拼船，比賽開始，鑼鼓響天，非常鬧熱。參加比賽的選手一隊一隊生龍活虎，拼性命欲搶頭名。我及小弟那看那咻，喝甲嚨喉無聲，拍噗仔拍甲手底紅記記。五日節有扒龍船、縛粽、祭祖，即呢有意義的民俗活動，應該著愛久久長長流傳落去。",
          "Tiong1-tau3, pai3 kong1-ma2, tsiah8 png7 pa2 liau2-au7, pa1-pa1 tshua7 guan2 khi3 sin1-tiam3-khe1, khuann3 pe5 ling5-tsun5 pi2-sai3. khe1-pinn1 lang5 teh4 kheh4 lang5; khe1-bin7 tsun5 beh4 piann3 tsun5, pi2-sai3 khai1-si2, lo5-koo2 hiang2 thian1, hui1-siong5 lau7-jiat8. tsham1-ka1 pi2-sai3 e5 suan2-tshiu2 tsit8 tui7 tsit8 tui7 tshenn1-ling5-uah8-hoo2, piann3 senn3-mia7 beh4 tshiunn2 thau5-mia5. gua2 kap4 sio2-ti7 na2 khuann3 na2 hiu1, huah4 kah4 na5-au5 bo5 siann1, phah4 phok8-a2 phah4 kah4 tshiu2-te2 ang5-ki3-ki3. goo7-jit8-tseh4 u7 pe5 ling5-tsun5, pak8-tsang3, tse3-tsoo2, tsiah4-nih4 u7 i3-gi7 e5 bin5-siok8 uah8-tang7, ing1-kai1 tioh8-ai3 ku2-ku2-tng5-tng5 liu5-thuan5--loh8-khi3."
        ]
      ],
      "篇名": "第九課  鬧熱的五日節"
    },
    {
      "段": [
        [
          "以前，我真頇顢講台語，時常講毋著，定定予人笑。",
          "I2-tsing5, gua2 tsin1 han5-ban7 kong2 tai5-gi2, si5-siong5 kong2 m7-tioh8, tiann7-tiann7 hoo7 lang5 tshio3."
        ],
        [
          "有一遍，隔壁嬸婆看我歸身軀汗，問我到底是按怎。我講抵仔對學校走路轉來。嬸婆聽了一直笑，講：「你逐日攏去學校做歹代誌，所以你才走路轉來是無？」續落去，伊共我解說走路的意思，我感覺足歹勢，才決心欲認真學台語。",
          "U7 tsit8 pian3, keh4-piah4 tsim2-po5 khuann3 gua2 kui1 sin1-khu1 kuann7, mng7 gua2 tau3-te2 si7 an2-tsuann2. gua2 kong2 tu2-a2 tui3 hak8-hau7 tsau2-loo7 tng2 lai5. tsim2-po5 thiann1 liau2 it4-tit8 tshio3, kong2: 'li2 tak8-jit8 long2 khi3 hak8-hau7 tso3 phainn2 tai7-tsi3, soo2-i2 li2 tsiah4 \"tsau2-loo7\" tng2--lai5 si7 bo5? ' sua3--loh8-khi3, i1 ka7 gua2 kai2-sueh4 \"tsau2-loo7\" e5 i3-su3, gua2 kam2-kak4 tsiok4 phainn2-si3, tsiah4 kuat4-sim1 beh4 jin7-tsin1 oh8 tai5-gi2."
        ],
        [
          "近來，老師教阮台語。伊講：「話是風，字是蹤。台語是正港的中原古音，著愛會曉講，也著愛會曉寫，毋通失傳去。」老師用故事、歌詩、文章，來引起阮學習的興趣，我感覺家己進步真多。",
          "Kin7-lai5, lau7-su1 ka3 guan2 tai5-gi2. i1 kong2: 'ue7 si7 hong1, ji7 si7 tsiong1. tai5-gi2 si7 tsiann3-kang2 e5 tiong1-guan5 koo2-im1, tioh8-ai3 e7-hiau2 kong2, ia7 tioh8-ai3 e7-hiau2 sia2, m7-thang1 sit4-thuan5 khi3. ' lau7-su1 iong7 koo3-su7, kua1-si1, bun5-tsiunn1, lai5 in2-khi2 guan2 hak8-sip8 e5 hing3-tshu3, gua2 kam2-kak4 ka1-ki7 tsin3-poo7 tsin1 tse7."
        ],
        [
          "現在，我華語會曉講，台語嘛會通，我是一個小小的語言專家。",
          "Hian7-tsai7, gua2 hua5-gi2 e7-hiau2 kong2, tai5-gi2 ma7 e7 thong1, gua2 si7 tsit8 e5 sio2-sio2 e5 gi2-gian5 tsuan1-ka1."
        ]
      ],
      "篇名": "第十課  我會曉講台語"
    }
  ]
}
