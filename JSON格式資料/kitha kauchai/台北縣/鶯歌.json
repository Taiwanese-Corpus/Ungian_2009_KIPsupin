{
  "出版年": "2003",
  "出版者": "台北縣政府",
  "年級別": "無",
  "文類": "其他教材",
  "書名": "台北縣鄉土語言其他教材鶯歌版",
  "書寫系統": "漢字",
  "資料": [
    {
      "段": [
        [
          "鶯歌 鶯歌",
          "Ing1-ko1 ing1-ko1"
        ],
        [
          "出碗盤，",
          "Tshut4 uann2-puann5,"
        ],
        [
          "玩土捏尪仔，",
          "Sng2 thoo5 liap8 ang1-a2,"
        ],
        [
          "歸身汗，",
          "Kui1-sin1 kuann7,"
        ],
        [
          "紅瓦厝，老孤單，",
          "Ang5 hia7-tshu3, lau7 koo1-tuann1,"
        ],
        [
          "煙筒管，來做伴。",
          "Ian1-tang5-kong2, lai5 tso3-phuann7."
        ]
      ],
      "篇名": "第一課 鶯歌"
    },
    {
      "段": [
        [
          "嗨！照過來！照過來！",
          "Hai2! tsio3--kue3-lai5! tsio3--kue3-lai5!"
        ],
        [
          "我是山頂的",
          "Gua2 si7 suann1-ting2 e5"
        ],
        [
          "石頭鳥；",
          "Tsioh8-thau5 tsiau2;"
        ],
        [
          "人攏講，",
          "Lang5 long2 kong2,"
        ],
        [
          "我像鸚哥。",
          "Gua2 tshiunn7 ing1-ko1."
        ],
        [
          "鶯歌地名用我號",
          "Ing1-ko1 te7-mia5 iong7 gua2 ho7"
        ]
      ],
      "篇名": "第二課 鶯歌地號名"
    },
    {
      "段": [
        [
          "煙筒管",
          "Ian1-tang5-kong2"
        ],
        [
          "若長頷鹿",
          "Na2 tng5-am7-lok8"
        ],
        [
          "恬恬企在",
          "Tiam7-tiam7 khia7 ti7"
        ],
        [
          "草仔埔",
          "Tshau2-a2-poo1"
        ],
        [
          "以早燒瓷，吐煙",
          "I2-tsa2 sio1 hui5, thoo3 ian1"
        ],
        [
          "真多伴",
          "Tsin1 tse7 phuann7"
        ],
        [
          "即馬越頭",
          "Tsit-ma2 uat8-thau5"
        ],
        [
          "揣無伴",
          "Tshue7 bo5 phuann7"
        ]
      ],
      "篇名": "第三課 煙筒"
    },
    {
      "段": [
        [
          "高高四層樓仔厝，",
          "Kuan5-kuan5 si3 tsan3 lau5-a2-tshu3,"
        ],
        [
          "內底捏尪仔聽故事",
          "Lai7-te2 liap8 ang1-a2 thiann1 koo3-su7"
        ],
        [
          "參觀的人客",
          "Tsham1-kuan1 e5 lang5-kheh4"
        ],
        [
          "一車來，一車去",
          "Tsit8 tshia1 lai5, tsit8 tshia1 khi3"
        ],
        [
          "大家攏講",
          "Tak8-ke1 long2 kong2"
        ],
        [
          "真趣味。",
          "Tsin1 tshu3-bi7."
        ]
      ],
      "篇名": "第四課 博物館"
    },
    {
      "段": [
        [
          "尖山烏土Ｑ噹噹",
          "Tsiam1-suann1 oo1-thoo5 Q tang1-tang1"
        ],
        [
          "來這耍土捏土尪",
          "Lai5 tsia1 sng2 thoo5 liap8 thoo5-ang1"
        ],
        [
          "手力掠準上輕鬆",
          "Tshiu2-lat8 liah8-tsun2 siong7 khin1-sang1"
        ],
        [
          "捏媠尪仔提來藏",
          "liap8 sui2 ang1-a2 theh8 lai5 tshang3"
        ]
      ],
      "篇名": "第五課 捏尪仔"
    },
    {
      "段": [
        [
          "講著食，拐仔袂顧舉",
          "Kong2 tioh8 tsiah8, kuai2-a2 be7 koo3 giah8"
        ],
        [
          "阿婆壽司上有名",
          "A1-po5 su7-sih4 siong7 u7-mia5"
        ],
        [
          "圓的扁的在咱食",
          "Inn5 e5 pinn2 e5 tsai7 lan2 tsiah8"
        ],
        [
          "大家食甲笑哈哈",
          "Tak8-ke1 tsiah8 kah4 tshio3-ha1-ha1"
        ]
      ],
      "篇名": "第六課 好食物仔"
    },
    {
      "段": [
        [
          "三月十六，",
          "Sann1-gueh8 tsap8-lak8,"
        ],
        [
          "龜公生；",
          "Ku1-kong1-senn1;"
        ],
        [
          "迎神踅街，",
          "Ngia5-sin5 seh8-ke1,"
        ],
        [
          "陣頭多；",
          "Tin7-thau5 tse7;"
        ],
        [
          "大鼓大鑼，",
          "Tua7 koo2 tua7 lo5,"
        ],
        [
          "踏腳蹺；",
          "Tah8-kha1-khiau1;"
        ],
        [
          "舉香跟拜，",
          "Giah8 hiunn1 tue3 pai3,"
        ],
        [
          "人誠多。",
          "Lang5 tsiann5 tse7."
        ]
      ],
      "篇名": "第七課 信仰"
    },
    {
      "段": [
        [
          "來！來！來！",
          "Lai5! lai5! lai5!"
        ],
        [
          "來去觀光瓷仔市",
          "Lai5-khi3 kuan1-kong1 hui5-a2-tshi7"
        ],
        [
          "瓷仔物件滿滿是",
          "Hui5-a2 mih8-kiann7 mua2-mua2-si7"
        ],
        [
          "外國旅客嘛甲意",
          "Gua7-kok4 li2-kheh4 ma7 kah4-i3"
        ],
        [
          "大捾細捾買轉去",
          "Tua7-kuann7 se3-kuann7 be2--tng2-khi3"
        ]
      ],
      "篇名": "第八課 觀光瓷仔市"
    },
    {
      "段": [
        [
          "尖山埔，石頭仔路",
          "Tsiam1-suann1-poo1, tsioh8-thau5-a2 loo7"
        ],
        [
          "即馬用花崗石鋪",
          "Tsit4-ma2 iong7 hua1-kong1-tsioh8 phoo1"
        ],
        [
          "瓷仔頭家在招呼",
          "Hui5-a2 thau5-ke1 teh4 tsio1-hoo1"
        ],
        [
          "歡迎大家來散步",
          "Huan1-ging5 tak8-ke1 lai5 san3-poo7"
        ]
      ],
      "篇名": "第九課 尖山埔路"
    }
  ]
}
