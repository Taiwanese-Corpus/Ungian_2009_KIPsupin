{
  "出版年": "2003",
  "出版者": "高雄市建國國民小學",
  "年級別": "二年級",
  "文類": "其他教材",
  "書名": "咱故鄉个泥土味第二冊",
  "書寫系統": "漢字",
  "資料": [
    {
      "段": [
        [
          "阮个徛家真舒適，",
          "Guan2 e5 khia7-ke1 tsin1 su3-si3,"
        ],
        [
          "厝內整齊擱清氣，",
          "Tshu3-lai7 tsing2-tse5 koh4 tshing1-khi3,"
        ],
        [
          "客廳、房間、灶跤佮浴間，",
          "Kheh4-thiann1, pang5-king1, tsau3-kha1 kah4 ik8-king1,"
        ],
        [
          "椅桌、冰箱、電風佮電視，",
          "I2-toh4, ping1-siunn1, tian7-hong1 kah4 tian7-si7,"
        ],
        [
          "食穿、讀冊、開講佮睏眠，",
          "Tsiah8-tshing7, thak8-tsheh4, khai1-kang2 kah4 khun3-bin5,"
        ],
        [
          "全部有伊咧庇蔭。",
          "Tsuan5-poo7 u7 i1 leh4 ti3-im3."
        ]
      ],
      "篇名": "第一課 阮个厝內"
    },
    {
      "段": [
        [
          "阿公愛行棋，四界奕；",
          "A1-kong1 ai3 kiann5-ki5, si3-ke3 i7;"
        ],
        [
          "阿嬤愛食甜，無喙齒；",
          "A1-ma2 ai3 tsiah8-tinn1, bo5 tshui3-khi2;"
        ],
        [
          "阿爸愛棒球，看電視；",
          "A1-pa1 ai3 pang7-kiu5, khuann3 tian7-si7;"
        ],
        [
          "阿母[敖^力]煮食，名聲透鄉里；",
          "A1-bu2 gau5 tsu2-tsiah8, mia5-siann1 thau3 hiong1-li2;"
        ],
        [
          "兄弟姊妹有孝擱認份，",
          "Hiann1-ti7 tsi2-mue7 iu2-hau3 koh4 jin7-hun7,"
        ],
        [
          "感情好無得比。",
          "Kam2-tsing5 ho2 kah4 bo5-te3-pi2."
        ]
      ],
      "篇名": "第二課 咱个家庭"
    },
    {
      "段": [
        [
          "阮兜作人攏未歹，",
          "Guan2 tau1 tso3-lang5 long2 be7-bai2,"
        ],
        [
          "厝邊頭尾誠熟似，",
          "Tshu3-pinn1-thau5-bue2 tsiann5 sik8-sai7,"
        ],
        [
          "互相幫助做伙來。",
          "Hoo7-siong1 pang1-tsoo7 tso3-hue2 lai5."
        ],
        [
          "有閒相招泡茶米，",
          "U7-ing5 sio1-tsio1 phau3 te5-bi2,"
        ],
        [
          "開講講笑唱歌詩，",
          "Khai1-kang2 kong2-tshio3 tshiunn3 kua1-si1,"
        ],
        [
          "扑撲仔喊咻笑未離。",
          "Phah4-phok4-a2 huah4-hiu1 tshio3 be7-li7."
        ]
      ],
      "篇名": "第三課 厝邊頭尾"
    },
    {
      "段": [
        [
          "阮即班，真古錐，",
          "Guan2 tsit4 pan1, tsin1 koo2-tsui1,"
        ],
        [
          "老師認真尚介媠。",
          "Lau7-su1 jin7-tsin1 siong7 kai3 sui2,"
        ],
        [
          "阿美目睭足大蕊，",
          "A1-bi2 bak8-tsiu1 tsiok4 tua7-lui2,"
        ],
        [
          "尚[敖^力]唱歌是阿輝，",
          "Siong7 gau5 tshiunn3-kua1 si7 a1-hui1,"
        ],
        [
          "阿宏愛問為啥物，",
          "A1-hong5 ai3 mng7 ui7-siann2-mih8,"
        ],
        [
          "阿華用功愛讀冊，",
          "A1-hua5 iong7-kong1 ai3 thak8-tsheh4,"
        ],
        [
          "熱心服務咱阿惠，",
          "Jiat8-sim1 hok8-bu7 lan2 a1-hui7,"
        ],
        [
          "全班傸鬥陣，快樂擱趣味。",
          "Tsuan5-pan1 sng2 tau3-tin7, khuai3-lok8 koh4 tshu3-bi7."
        ]
      ],
      "篇名": "第四課 阮即班"
    },
    {
      "段": [
        [
          "頭家：來喔！來喔！百貨大扑賣！",
          "Thau5-ke1: lai5 oo3! lai5 oo3! pah4-hue3 tua7 phah4-be7!"
        ],
        [
          "人客：頭家，遮个物件按怎賣？",
          "Lang5-kheh4: thau5-ke1, tsiah4 e5 mih8-kiann7 an3-tsuann2 be7?"
        ],
        [
          "頭家：五箍个十箍个攏總有。",
          "Thau5-ke1: goo7 khoo1--e5 tsap8 khoo1--e5 long2-tsong2 u7."
        ],
        [
          "人客：即幾項攏總偌濟錢？",
          "Lang5-kheh4: tsit4 kui2 hang7 long2-tsong2 lua7 tse7 tsinn5."
        ],
        [
          "頭家：算汝三十。",
          "Thau5-ke1: sng3 li2 sann1-tsap8."
        ],
        [
          "人客：五十予汝找。",
          "Lang5-kheh4: goo7-tsap8 hoo7 li2 tsau7."
        ],
        [
          "頭家：二十找汝。順行喔，後擺才擱來。",
          "Thau5-ke1: ji7-tsap8 tsau7--li2. sun7-kiann5 oo3, au7-pai2 tsiah4 koh4 lai5."
        ],
        [
          "人客：多謝！",
          "Lang5-kheh4: to1-sia7."
        ]
      ],
      "篇名": "第五課 偌濟錢"
    },
    {
      "段": [
        [
          "大摒掃，好過年，",
          "Tua7 piann3-sau3, ho2 kue3-ni5,"
        ],
        [
          "規家圍爐大團圓，",
          "Kui1-ke1 ui5-loo5 tua7 thuan5-inn5,"
        ],
        [
          "大魚大肉好料理，",
          "Tua7-hi5 tua7-bah4 ho2 liau7-li2,"
        ],
        [
          "果子四秀滿滿是。",
          "Kue2-tsi2 si3-siu3 mua2 mua2 si7,"
        ],
        [
          "囝仔兄，穿新衫，",
          "Gin2-a2-hiann1, tshing7 sin1-sann1,"
        ],
        [
          "綴人拜年講恭喜，",
          "Tue3 lang5 pai3-ni5 kong2 kiong1-hi2,"
        ],
        [
          "提著紅包笑瞇瞇，",
          "Theh8 tioh8 ang5-pau1 tshio3-bi1-bi1,"
        ],
        [
          "聽著炮仔聲，一面歡喜一面避。",
          "Thiann1 tioh8 phau3-a2-siann1, tsit8-bin7 huann1-hi2 tsit8-bin7 bih4."
        ]
      ],
      "篇名": "第六課 過年"
    },
    {
      "段": [
        [
          "芎蕉黃黃，彎彎若月娘，",
          "Kin1-tsio1 ng5-ng5, uan1-uan1 na2 gueh8-niu5,"
        ],
        [
          "蘋果紅紅，食了媠噹噹，",
          "Phong7-ko2 ang5-ang5, tsiah8 liau2 sui2-tang1-tang1,"
        ],
        [
          "菝仔青青，冇冇擱脆脆，",
          "Puat8-a2 tshenn1-tshenn1, ting7-ting7 koh4 tshe3-tshe3,"
        ],
        [
          "葡萄圓圓，酸酸擱甜甜，",
          "Pho5-to5 inn5-inn5, sng1-sng1 koh4 tinn1-tinn1,"
        ],
        [
          "西瓜王梨蓮霧，芳芳好滋味，",
          "Si1-kue1 ong5-lai5 lian2-bu7, phang1-phang1 ho2 tsu1-bi7,"
        ],
        [
          "台灣个果子，好食擱貴。",
          "Tai5-uan5 e5 kue2-tsi2, ho2-tsiah8 koh4 be7 kui3."
        ]
      ],
      "篇名": "第七課 食果子"
    },
    {
      "段": [
        [
          "春風微微仔吹，",
          "Tshun1-hong1 bi5-bi5-a2 tshue1,"
        ],
        [
          "尾蝶仔颺颺飛，",
          "Bue2-iah8-a2 iann7-iann7-pue1,"
        ],
        [
          "阮學校內底花欉種真濟，",
          "Guan2 hak8-hau7 lai7-te2 hue1-tsang5 tsing3 tsin1 tse7,"
        ],
        [
          "黃紅青白開做伙，",
          "Ng5 ang5 tshenn1 peh8 khui1 tso3-hue2,"
        ],
        [
          "有个像發粿、",
          "U7 e5 tshiunn7 huat4-kue2,"
        ],
        [
          "有个像鼓吹。",
          "U7 e5 tshiunn7 koo2-tshue1,"
        ],
        [
          "阿玲仔面紅紅，",
          "A1-ling5-a2 bin7 ang5-ang5,"
        ],
        [
          "嘛親像一蕊花。",
          "Ma7 tshin1-tshiunn7 tsit8 lui2 hue1."
        ]
      ],
      "篇名": "第八課 學校个花"
    },
    {
      "段": [
        [
          "阿福仔喙齒痛，",
          "A1-hok4-a2 tshui3-khi2 thiann3,"
        ],
        [
          "喙[卑+頁]腫一爿，",
          "Tshui3-phue2 tsing2 tsit8 ping5,"
        ],
        [
          "走去看醫生，",
          "Tsau2 khi3 khuann3 i1-sing1,"
        ],
        [
          "醫生檢查真詳細，",
          "I1-sing1 kiam2-tsa1 tsin1 siong5-se3,"
        ],
        [
          "教伊食飯飽、欲睏進前，",
          "Ka3 i1 tsiah8-png7 pa2, beh4 khun3 tsin3-tsing5,"
        ],
        [
          "喙齒著愛洗予清氣，",
          "Tshui3-khi2 tioh8 ai3 se2 hoo7 tshing1-khi3,"
        ],
        [
          "以後才蛀齒。",
          "I2-au7 tsiah4 bue7 tsiu3-khi2."
        ]
      ],
      "篇名": "第九課 蛀齒"
    },
    {
      "段": [
        [
          "坐火車，真好傸，",
          "Tse7 hue2-tshia1, tsin ho2-sng2,"
        ],
        [
          "伊个身軀長長長，",
          "I1 e5 sing1-khu1 tng5-tng5-tng5,"
        ],
        [
          "一節一節，有窗擱有門。",
          "Tsit8 tsat4 tsit8 tsat4, u7 thang1 koh4 u7 mng5."
        ],
        [
          "趡磅空，過田園，",
          "Nng3 pong7-khang1, kue3 tshan5-hng5,"
        ],
        [
          "草厝仔、電火柱佮檳榔，",
          "Tshau2-tshu3-a2, tian7-hue2-thiau7 kah4 pin1-nng5,"
        ],
        [
          "咻一下，退遠遠遠。",
          "Siu2--tsit8-e7, the3 kah4 hng7-hng7-hng7."
        ]
      ],
      "篇名": "第十課 坐火車"
    },
    {
      "段": [
        [
          "猴猻仔，猴猻仔笑嘻嘻，",
          "Kau5-san1-a2, kau5-san1-a2 tshio3-hi1-hi1,"
        ],
        [
          "愛坐樹尾枝，",
          "Ai3 tse7 tshiu7-bue2-ki1,"
        ],
        [
          "看著人，真歡喜，",
          "Khuann3 tioh8 lang5, tsin huann1-hi2,"
        ],
        [
          "晃過來，晃過去，",
          "Hainn3 kue3 lai5, hainn3 kue3 khi3,"
        ],
        [
          "親像咧弄戲，",
          "Tshin1-tshiunn7 leh4 lang7-hi3,"
        ],
        [
          "無張弛，失注意！",
          "Bo5 tiunn1-ti5, sit4 tsu3-i3!"
        ],
        [
          "摔一下，尻川紅記記！",
          "Siak4 tsit8-e7, kha-tshng1 ang5-ki3-ki3!"
        ]
      ],
      "篇名": "第十一課 猴猻仔"
    },
    {
      "段": [
        [
          "阿英：阿伯汝好！",
          "A1-ing1: a1-peh4 li2 ho2!"
        ],
        [
          "阿伯：阿英[敖^力]早，汝欲去叨位？",
          "A1-peh4: a1-ing1 gau5-tsa2, li2 beh4 khi3 to2-ui7?"
        ],
        [
          "阿英：阮學校欲去孔子廟參觀。",
          "A1-ing1: guan2 hak8-hau7 beh4 khi3 khong2-tsu2-bio7 tsham1-kuan1."
        ],
        [
          "阿伯：叨位个孔子廟啊？",
          "A1-peh4: to2-ui7 e5 khong2-tsu2-bio7 a7?"
        ],
        [
          "阿英：就佇左營春秋閣个邊仔。",
          "A1-ing1: to7 ti7 tso2-iann5 tshun1-tshiu1-koh4 e5 pinn1-a2."
        ],
        [
          "阿伯：哦！遐个風景有影媠，菱角嘛真甜，恁實在真福氣，迌愛細膩！",
          "A1-peh4: ooh4! hia e5 hong1-king2 u7-iann2 sui2, ling5-kak4 ma7 tsin1 tinn1, lin2 sit8-tsai7 tsin1 hok4-khi3, tshit4-tho5 ai3 se3-ji7!"
        ],
        [
          "阿英：多謝阿伯！Bye-bye！",
          "A1-ing1: to1-sia7 a1-peh4! Bye-bye!"
        ],
        [
          "阿伯：再見。",
          "A1-peh4: tsai3-kian3."
        ]
      ],
      "篇名": "第十二課 孔子廟"
    }
  ]
}
