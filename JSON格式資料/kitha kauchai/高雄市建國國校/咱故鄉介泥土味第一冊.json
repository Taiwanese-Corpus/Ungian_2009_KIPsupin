{
  "出版年": "2003",
  "出版者": "高雄市建國國民小學",
  "年級別": "一年級",
  "文類": "其他教材",
  "書名": "咱故鄉个泥土味第一冊",
  "書寫系統": "漢字",
  "資料": [
    {
      "段": [
        [
          "我有一个喙，一枝鼻，",
          "Gua2 u7 tsit8 e5 tshui3, tsit8 ki1 phinn7,"
        ],
        [
          "二蕊目睭，一對目眉，",
          "Nng7 lui2 bak8-tsiu1, tsit8 tui3 bak8-bai5,"
        ],
        [
          "一對耳仔，",
          "Tsit8 tui3 hinn7-a2,"
        ],
        [
          "我个面真古錐。",
          "Gua2 e5 bin7 tsin1 koo2-tsui1."
        ]
      ],
      "篇名": "第一課 我个面"
    },
    {
      "段": [
        [
          "我是一个細漢囡仔，",
          "Gua2 si7 tsit8 e5 se3-han3 gin2-a2,"
        ],
        [
          "手會比，跤會跳，",
          "Tshiu2 e7 pi2, kha1 e7 thiau3,"
        ],
        [
          "擱有一粒頭殼上介巧。",
          "Koh4 u7 tsit8 liap8 thau5-khak4 siong7 kai3 khiau2."
        ]
      ],
      "篇名": "第二課 我是一个細漢囡仔"
    },
    {
      "段": [
        [
          "阿明阿明就是我，",
          "A1-bing5 a1-bing5 tioh8 si7 gua2,"
        ],
        [
          "蹛佇彼條小巷仔，",
          "Tua3 ti7 hit4 tiau5 sio2 hang7-a2,"
        ],
        [
          "愛食糖仔餅，",
          "Ai3 tsiah8 thng5-a2-piann2,"
        ],
        [
          "愛傸迌物仔，",
          "Ai3 sng2 tshit4-tho5 mih8-a2,"
        ],
        [
          "逐家攏謳勞我是乖囡仔。",
          "Tak8-ke1 long2 o1-lo2 gua2 si7 kuai1 gin2-a2,"
        ]
      ],
      "篇名": "第三課 阿明阿明就是我"
    },
    {
      "段": [
        [
          "天光矣！早起頓食了，",
          "Thinn1 kng1 a! Tsai2-khi2-tng3 tsiah8 liau2,"
        ],
        [
          "揹冊包來去學校，",
          "Phainn7 tsheh4-pau1 lai5-khi3 hak8-hau7,"
        ],
        [
          "行亭仔跤，",
          "Kiann5 ting5-a2-kha1,"
        ],
        [
          "注意青紅燈較安全。",
          "Tsu3-i3 tshenn1-ang5-ting1 khah4 an1-tsuan5."
        ],
        [
          "我愛去學校讀冊！",
          "Gua2 ai3 khi3 hak8-hau7 thak8-tsheh4!"
        ]
      ],
      "篇名": "第四課 來去讀冊"
    },
    {
      "段": [
        [
          "阮學校有一个足大个花園，",
          "Guan2 hak8-hau7 u7 tsit8 e5 tsiok4 tua7 e5 hue1-hng5,"
        ],
        [
          "花園內面有大欉樹仔，",
          "Hue1-hng5 lai7-bin7 u7 tua7 tsang5 tshiu7-a2,"
        ],
        [
          "擱有真濟花，下課个時陣，",
          "Koh4 u7 tsin1 tse7 hue1, ha7-kho3 e5 si5-tsun7,"
        ],
        [
          "阮攏愛去花園。",
          "Guan2 long2 ai3 khi3 hue1-hng5."
        ]
      ],
      "篇名": "第五課 學校"
    },
    {
      "段": [
        [
          "叮叮噹噹下課矣！",
          "Tin1 tin1 tang1 tang1 ha7-kho3 a!"
        ],
        [
          "逐家相招來迌。",
          "Tak8 ke1 sio1-tsio1 lai5 tshit4-tho5."
        ],
        [
          "阮跳索仔，恁[手+亥]韆鞦，",
          "Guan2 thiau3 soh4-a2, lin2 hainn3 tshian1-tshiu1,"
        ],
        [
          "避相揣，",
          "In1 bih4 sio1 tshue7,"
        ],
        [
          "逐家做伙來迌。",
          "Tak8 ke1 tso3-hue2 lai5 tshit4-tho5."
        ]
      ],
      "篇名": "第六課 下課相招來迌"
    },
    {
      "段": [
        [
          "腹肚枵，來食飯，",
          "Pak4-too2 iau1, lai5 tsiah8-png7,"
        ],
        [
          "青菜炒雞卵，",
          "Tshenn1-tshai3 tsha2 ke1-nng7,"
        ],
        [
          "有魚有肉擱有湯，",
          "U7 hi5 u7 bah4 koh4 u7 thng1,"
        ],
        [
          "食予伊光光光。",
          "Tsiah8 hoo7 i1 kng1 kng1 kng1."
        ]
      ],
      "篇名": "第七課 食飯"
    },
    {
      "段": [
        [
          "阿嬤[敖^力]講古，孫仔愛聽古，",
          "A1-ma2 gau5 kong2-koo2, sun1-a2 ai3 thiann1 koo2,"
        ],
        [
          "聽著虎姑婆，驚一著！",
          "Thiann1 tioh8 hoo2-koo1-po5, kiann1 tsit8 tio5!"
        ],
        [
          "跋一倒。",
          "Puah8 tsit8 to2."
        ]
      ],
      "篇名": "第八課 講古"
    },
    {
      "段": [
        [
          "暗時我欲睏个時陣，",
          "Am3-si5 gua2 beh4 khun3 e5 si5-tsun7,"
        ],
        [
          "阮阿母猶未睏，",
          "Guan2 a1-bu2 iau2 be7 khun3."
        ],
        [
          "透早，我起來个時陣，",
          "Thau3-tsa2, gua2 khi2--lai5 e5 si5-tsun7,"
        ],
        [
          "阮阿母咧煮飯。",
          "Guan2 a1-bu2 teh4 tsu2-png7."
        ],
        [
          "真奇怪，",
          "Tsin1 ki5-kuai3,"
        ],
        [
          "阮阿母哪會攏無睏？",
          "Guan2 a1-bu2 na2 e7 long2 bo5 khun3?"
        ]
      ],
      "篇名": "第九課 阮阿母哪會攏無睏"
    },
    {
      "段": [
        [
          "禮拜，我佮阿母去菜市仔買菜，",
          "Le2-pai3, gua2 kah4 a1-bu2 khi3 tshai3-tshi7-a2 be2-tshai3,"
        ],
        [
          "抵著隔壁阿婆仔。",
          "Tu2 tioh8 keh4-piah4 a1-po5 a."
        ],
        [
          "阿母：阿姆，汝食飽未？",
          "A1-bu2: a1-m2, li2 tsiah8 pa2 be7?"
        ],
        [
          "阿婆：食飽矣！恁欲去買菜哦？",
          "A1-po5: tsiah8 pa2 a! lin2 beh4 khi3 be2-tshai3 ooh?"
        ],
        [
          "阿母：嘿啦！有閒來阮兜坐！",
          "A1-bu2: henn3 lah! u7-ing5 lai5 guan2 tau1 tse7!"
        ],
        [
          "阿婆：多謝啦！順行！",
          "A1-po5: to1-sia7 lah! sun7-kiann5!"
        ]
      ],
      "篇名": "第十課 相借問"
    },
    {
      "段": [
        [
          "咱个學校真正讚，",
          "Lan2 e5 hak8-hau7 tsin1-tsiann3 tsan2,"
        ],
        [
          "六合夜市佇厝邊，",
          "Liok8-hap8 ia7-tshi7 ti7 tshu3-pinn1,"
        ],
        [
          "食个啉个賣歸瞑，",
          "Tsiah8--e5 lim1--e5 be7 kui1 mi5,"
        ],
        [
          "穿个用个滿滿是，",
          "Tshing7--e5 iong7--e5 mua2 mua2 si7,"
        ],
        [
          "踅街个人真歡喜，",
          "Seh8-ke1 e5 lang5 tsin1 huann1-hi2,"
        ],
        [
          "有閒相招踅夜市。",
          "U7-ing5 sio1-tsio1 seh8 ia7-tshi7."
        ]
      ],
      "篇名": "第十一課 踅夜市"
    },
    {
      "段": [
        [
          "阮兜蹛佇高雄市，伊个路名照數字，",
          "Guan2 tau1 tua3 ti7 ko1-hiong5 tshi7, i1 e5 loo7-mia5 tsiau3 soo3-ji7,"
        ],
        [
          "一心二聖三多路，四維五福六合路，",
          "It4-sim1 ji7-sing3 sam1-to1 loo7, su3-ui5 ngoo2-hok4 liok8-hap8 loo7,"
        ],
        [
          "七賢八德九如路，十全十美十全路。",
          "Tshit4-hian5 pat4-tik4 kiu2-ju5 loo7, sip8 tsuan5 sip8 bi2 sip8-tsuan5 loo7."
        ],
        [
          "一遍唸了真趣味，予汝當放記。",
          "Tsit8 pian3 liam7 liau2 tsin1 tshu3-bi7, hoo7 li2 be7-tang3 pang3 be7-ki3."
        ]
      ],
      "篇名": "第十二課 阮兜蹛佇高雄市"
    }
  ]
}
