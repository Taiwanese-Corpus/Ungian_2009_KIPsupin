{
  "出版年": "2003",
  "出版者": "彰化縣政府",
  "年級別": "一上",
  "文類": "其他教材",
  "書名": "彰化縣國民小學鄉土語言臺語其他教材第一冊",
  "書寫系統": "漢羅",
  "資料": [
    {
      "段": [
        [
          "歡歡喜喜讀冊去，行路愛細膩，",
          "huann-huann-hi2-hi2 thak8-tsheh khi3, kiann5-loo7 ai3 se3-ji7,"
        ],
        [
          "紅燈著愛停，tshenn 燈才過去，",
          "ang5-ting tioh8 ai3 thing5, tshenn-ting tsiah kue3--khi3,"
        ],
        [
          "腳步輕鬆ua2 正旁，",
          "kha-poo7 khin-sang ua2 tsiann3-ping5,"
        ],
        [
          "m7-thang 亂tsong5 sng2 無停，",
          "m7-thang luan7-tsong5 sng2 bo5-thing5,"
        ],
        [
          "行路著正經，行路著正經。",
          "kiann5-loo7 tioh8 tsing3-king, kiann5-loo7 tioh8 tsing3-king. ,"
        ]
      ],
      "篇名": "第一課  去讀冊"
    },
    {
      "段": [
        [
          "來寫字，來寫字，",
          "lai5 sia2-ji7, lai5 sia2-ji7,"
        ],
        [
          "準備簿仔及鉛筆，",
          "tsun2-pi7 phoo7-a2 kap ian5-pit,"
        ],
        [
          "坐hoo7 正，寫 hoo7 媠，",
          "tse7 hoo7 tsiann3, sia2 hoo7 sui2"
        ],
        [
          "m7-thang tshin3-tshai2 烏白畫。",
          "m7-thang tshin3-tshai2 oo-peh8 ue7."
        ]
      ],
      "篇名": "第二課  來寫字"
    },
    {
      "段": [
        [
          "我欲食飯，我欲食飯，腹肚枵，腹肚枵；",
          "gua2 beh tsiah8-png7, gua2 beh tsiah8-png7, pak-too2 iau, pak-too2 iau;"
        ],
        [
          "（一）雞肉、豬肉好食，青菜、豆腐好食，",
          "（一） ke-bah, ti-bah ho2-tsiah8, tshinn-tshai3, tau7-hu7 ho2-tsiah8,"
        ],
        [
          "（二）牛奶、包子好食，豆奶、饅頭好食，",
          "（二） gu5-ling, pau-a2ho2-tsiah8, tau7-ling, ban2-tho5 ho2-tsiah8,"
        ],
        [
          "（三）雞卵、鴨卵好食，魚仔、蝦仔好食，",
          "（三）ke-nng7, ah-nng7 ho2-tsiah8, hi5-a2, he5-a2 ho2-tsiah8,"
        ],
        [
          "真好食，真好食",
          "tsin ho2-tsiah8, tsin ho2-tsiah8,"
        ]
      ],
      "篇名": "第三課  食飯歌"
    },
    {
      "段": [
        [
          "牛奶牛奶，真正好滋味，",
          "gu5-ling gu5-ling, tsin-tsiann3 ho2 tsu-bi7,"
        ],
        [
          "真正好lim ，芳芳閣甜甜，",
          "tsin-tsiann3 ho2 lim, phang-phang kok tinn-tinn,"
        ],
        [
          "我愛lim牛奶，我真愛lim,",
          "gua2 ai3 lim gu5-ling, gua2 tsin ai3 lim,"
        ],
        [
          "牛奶營養，我真合意。",
          "gu5-ling ing5-iong2, gua2 tsin kah-i3."
        ]
      ],
      "篇名": "第四課  牛奶好滋味"
    },
    {
      "段": [
        [
          "真正古錐，有影真古錐，",
          "tsin-tsiann3 koo2-tsui, u7-iann2 tsin koo2-tsui,"
        ],
        [
          "hiah nih美麗，實在有影媠，",
          "hiah nih bi2-le7, sit8-tsai7 u7-iann2 sui2,"
        ],
        [
          "真正幼秀，實在真正幼秀，",
          "tsin-tsiann3 iu3-siu3, sit8-tsai7 tsin-tsiann3 iu3-siu3,"
        ],
        [
          "實在有影幼秀，有影真古錐。",
          "sit8-tsai7 u7-iann2 iu3-siu3, u7-iann2 tsin koo2-tsui."
        ]
      ],
      "篇名": "第五課  真古錐真幼秀"
    },
    {
      "段": [
        [
          "相招來跳舞，跳舞流汗真歡喜，",
          "siong3-tsio lai5 thiau3-bu2, thiau3-bu2 lau5-kuann7 tsin huann-hi2,"
        ],
        [
          "逐家相招鬥陣，",
          "tak8-ke sio-tsio tau3-tin7,"
        ],
        [
          "搖來搖去  kuainn7-kuainn7-kuainn7 ，",
          "io5 lai5 io5 khi3 kuainn7-kuainn7-kuainn7,"
        ],
        [
          "一、二、三、四、五、六、七、八，",
          "tsit8, nng7 , sann, si3, goo7, lak8, tshit, peh,"
        ],
        [
          "跳舞有影真趣味。",
          "thiau3-bu2 u7-iann2 tsin tshu3-bi7."
        ]
      ],
      "篇名": "第六課  跳舞 kuainn7-kuainn7-kuainn7"
    },
    {
      "段": [
        [
          "放風吹，放風吹，來去外口面，",
          "pang3-hong-tshue, pang3-hong-tshue, lai5-khi3 gua7-khau2-bin7,"
        ],
        [
          "放khit去，放khit去，飛去天頂去，",
          "pang3--khit-khi3, pang3--khit-khi3, pue khi3 thinn-ting2 khi3,"
        ],
        [
          "真歡喜，真歡喜，索仔煞斷去，",
          "tsin huann-hi2, tsin huann-hi2, soh-a2 suah tng7 khi3, ,"
        ],
        [
          "飛khit 去，飛khit 去，飛kah 無看見，",
          "pue--khit-khi3, pue--khit-khi3, pue kah bo5 khuann3-kinn3,"
        ],
        [
          "真趣味，真趣味，風吹hoo7 風吹去。",
          "tsin tshu3-bi7, tsin tshu3-bi7, hong-tshue hoo7 hong tshue--khi3."
        ]
      ],
      "篇名": "第七課  放風吹"
    },
    {
      "段": [
        [
          "阮兜有一隻土狗仔囝，伊實在真趣味，",
          "gun2 tau u7 tsit8 tsiah thoo2 kau2-a2-kiann2, i sit8-tsai7 tsin tshu3-bi7,"
        ],
        [
          "真正好sng2 ，真正活潑，實在真古錐，",
          "tsin-tsiann3 ho2-sng2, tsin-tsiann3 huat8-phuat, sit8-tsai7 tsin koo2-tsui,"
        ],
        [
          "有一擺伊偷走出去，m7知影thang 轉來，",
          "u7 tsit8 pai2 i thau-tsau2--tshut-khi3, m7 tsai-iann2 thang tng2--lai5,"
        ],
        [
          "害阮tshue7 kah 緊張koh煩惱，hoo7人真受氣。",
          "hai7 gun2 tshue7 kah kin2-tiunn koh huan5-lo2, hoo7 lang5 tsin siu7-khi3."
        ]
      ],
      "篇名": "第八課  土狗子囝"
    },
    {
      "段": [
        [
          "阿不倒，真古錐，矮鼓矮鼓，",
          "a-put-to2, tsin koo2-tsui, e2-koo2 e2-koo2,"
        ],
        [
          "兩撇短嘴鬚，",
          "nng7 phiat te2 tshui3-tshiu,"
        ],
        [
          "搖過來，搖過去，",
          "io5 kue3 lai5, io5 kue3 khi3,"
        ],
        [
          "笑伊槌槌，伊攏be7 受氣。",
          "tshio3 i thui5-thui5, i long2 be7 siu7-khi3."
        ]
      ],
      "篇名": "第九課  阿不倒"
    }
  ]
}
