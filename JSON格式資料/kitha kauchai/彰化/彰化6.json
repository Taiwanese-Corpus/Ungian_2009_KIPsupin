{
  "出版年": "2003",
  "出版者": "彰化縣政府",
  "年級別": "三下",
  "文類": "其他教材",
  "書名": "彰化縣國民小學鄉土語言臺語其他教材第六冊",
  "書寫系統": "漢羅",
  "資料": [
    {
      "段": [
        [
          "喂！喂！喂！台灣出甜粿。",
          "ue7! ue7! ue7! tai5-uan5 tshut tinn-kue2."
        ],
        [
          "甜粿真好食，台灣出木屐。",
          "tinn-kue2 tsin ho2-tsiah8, tai5-uan5 tshut bak8-kiah8."
        ],
        [
          "木屐真好穿，台灣出鵁鴒。",
          "bak8-kiah8 tsin ho2-tshing7, tai5-uan5 tshut ka-ling7."
        ],
        [
          "鵁鴒會講話，台灣出棉被。",
          "ka-ling7 e7 kong2-ue7, tai5-uan5 tshut mi5-phue7."
        ],
        [
          "棉被kah會燒，台灣出芎蕉。",
          "mi5-phue7 kah e7 sio, tai5-uan5 tshut kin-tsio."
        ],
        [
          "芎蕉真大pi5,台灣出蕃薯。",
          "kin-tsio tsin tua7 pi5, tai5-uan5 tshut han-tsi5."
        ],
        [
          "蕃薯會止飢，台灣出飛機。",
          "han-tsi5 e7 tsi2-ki, tai5-uan5 tshut hui-ki."
        ],
        [
          "飛機真gau5飛，台灣出鼓吹。",
          "hui-ki tsin gau5 pue, tai5-uan5 tshut koo2-tshue."
        ],
        [
          "鼓吹真gau5 tan5,台灣出炸彈。",
          "koo2-tshue tsin gau5 tan5, tai5-uan5 tshut tsa3-tan5."
        ],
        [
          "炸彈真厲害，歹人m7敢來。",
          "tsa3-tan5 tsin li7-hai7, phainn2-lang5 m7 kann2 lai5."
        ]
      ],
      "篇名": "第一課台灣出甜粿"
    },
    {
      "段": [
        [
          "羞！羞，羞！羞！羞，",
          "tshiu! tshiu, tshiu! tshiu! tshiu,"
        ],
        [
          "kuann7籃仔khioh hoo溜。",
          "kuann7 na5-a2 khioh hoo-liu."
        ],
        [
          "羞！羞，羞！羞！羞，",
          "tshiu! tshiu, tshiu! tshiu! tshiu,"
        ],
        [
          "kuann7籃仔khioh hoo溜。",
          "kuann7 na5-a2 khioh hoo-liu."
        ],
        [
          "攏總khioh幾尾？",
          "long2-tsong2 khioh kui2 bue2?"
        ],
        [
          "aih-ioh！攏總khioh兩尾。",
          "aih-ioh! long2-tsong2 khioh nng7 bue2."
        ],
        [
          "一尾煮來食 ！一尾糊目睭，",
          "tsit8 bue2 tsu2 lai5 tsiah8! it bue2 koo5 bak8-tsiu,"
        ],
        [
          "羞！羞，羞！羞！羞。",
          "tshiu! tshiu, tshiu! tshiu! tshiu,"
        ]
      ],
      "篇名": "第二課  羞！羞！羞！"
    },
    {
      "段": [
        [
          "phong3鼠phong3鼠真古錐，",
          "phong3-tshi2 phong3-tshi2 tsin koo2-tsui,"
        ],
        [
          "兩蕊目睭大大蕊；",
          "nng7 lui2 bak8-tsiu tua7 tua7 lui2;"
        ],
        [
          "khioh著栗子塞落嘴，",
          "khioh tioh8 lat8-tsi2 that loh8 tshui3,"
        ],
        [
          "看著人來，緊走開。",
          "khuann3 tioh8 lang5 lai5, kin2 tsau2--khui."
        ],
        [
          "phong3鼠phong3鼠m7-thang走，",
          "phong3-tshi2 phong3-tshi2 m7-thang tsau2,"
        ],
        [
          "趕緊來遮食土豆；",
          "kuann2-kin2 lai5 tsia tsiah8 thoo5-tau7;"
        ],
        [
          "土豆一磅九角九，",
          "thoo5-tau7 tsit8 pong7 kau2 kak kau2,"
        ],
        [
          "beh食閣kann5也有夠。",
          "beh tsiah8 kok kann5 a u7-kau3."
        ]
      ],
      "篇名": "第三課  膨鼠真古錐"
    },
    {
      "段": [
        [
          "春天到，春天到，",
          "tshun-thinn kau3, tshun-thinn kau3,"
        ],
        [
          "鳥仔歡喜kiu3-kiu3吼；",
          "tsiau2-a2 huann-hi2 kiu3-kiu3-hau2;"
        ],
        [
          "厝前、厝後發青草，",
          "tshu3-tsing5, tshu3-au7 huat tshenn-tshau2,"
        ],
        [
          "紅花、白花滿窗仔口。",
          "Ang5-hue, peh8-hue mua2 thang-a2-khau2."
        ],
        [
          "春天到，春天到，",
          "tshun-thinn kau3, tshun-thinn kau3,"
        ],
        [
          "日頭透早著探頭；",
          "jit8-thau5 thau3-tsa2 tioh8 tham3-thau5;"
        ],
        [
          "叫我起來做體操，",
          "kio3 gua2 khi2 lai5 tso3 the2-tshau,"
        ],
        [
          "行行、跳跳抑是罔走。",
          "kiann5-kiann5, thiau3-thiau3 iah8 si7 bong2 tsau2."
        ],
        [
          "春天到，春天到，",
          "tshun-thinn kau3, tshun-thinn kau3,"
        ],
        [
          "透早起來款飯包；",
          "thau3-tsa2 khi2 lai5 khuan2 png7-pau;"
        ],
        [
          "食hoo7飽飽去學校，",
          "tsiah8 hoo7 pa2-pa2 khi3 hak8-hau7,"
        ],
        [
          "身體健康讀冊gau5。",
          "sin-the2 kian7-khong thak8-tsheh gau5."
        ]
      ],
      "篇名": "第四課  春天到"
    },
    {
      "段": [
        [
          "粉鳥hun2-hun2-hun2,目睭圓kun3-kun3,",
          "hun2-tsiau2 hun2-hun2-hun2, bak8-tsiu inn5 kun3-kun3,"
        ],
        [
          "tshui3-pe尖tok-tok，",
          "tshui3-pe tsiam tok-tok,"
        ],
        [
          "頭殼ting7-khok-khok，",
          "thau5-khak ting7-khok-khok,"
        ],
        [
          "身軀肥thng3-thng3,",
          "sing-khu pui5-thng3-thng3,"
        ],
        [
          "sit-koo2硬鋼鋼，",
          "sit-koo2 ngi7-kng3-kng3,"
        ],
        [
          "2支腳骨khia7穩穩，",
          "2 ki kha-kut khia7-un2-un2,"
        ],
        [
          "Khuann3 tioh8, sui2-sui2-sui2",
          "Khuann3 tioh8, sui2-sui2-sui2"
        ],
        [
          "害阮看kah tsuainn7 tioh8 am7-kun2。",
          "hai7 guan2 khuann3 kah tsuainn7 tioh8 am7-kun2."
        ]
      ],
      "篇名": "第五課  粉鳥"
    },
    {
      "段": [
        [
          "小朋友 小朋友",
          "sio2-ping5-iu2 sio2-ping5-iu2"
        ],
        [
          "老師講予你知影",
          "lau7-su kong2 hoo7 li2 tsai-iann2"
        ],
        [
          "學校sui2-tang-tang",
          "hak8-hau7 sui2-tang-tang"
        ],
        [
          "花園有花欉",
          "hue-hng5 u7 hue-tsang5"
        ],
        [
          "樹仔腳好歇涼",
          "tshiu7-a2-kha ho2 hioh liang5"
        ],
        [
          "運動埕走相jiok",
          "un7-tong7-tiann5 tsau2-sio-jiok"
        ],
        [
          "tshu溜梯hainn3韆鞦",
          "tshu liu-thui hainn3 tshian-tshiu"
        ],
        [
          "坐khong7翹枋 拍球",
          "tse7 khong7-khiau3-pang phah-kiu5"
        ],
        [
          "逐項好sng2",
          "tak8-hang7 ho2 sng2"
        ],
        [
          "逐項好tshit-tho5",
          "tak8-hang7 ho2 tshit-tho5"
        ],
        [
          "學校實在真心適",
          "hak8-hau7 sit8-tsai7 tsin sim-sik"
        ]
      ],
      "篇名": "第六課  老師講hoo7你知影"
    },
    {
      "段": [
        [
          "一隻釣魚翁，徛ti7魚池仔邊的一欉苦楝仔樹頂，",
          "tsit8 tsiah tio3-hi5-ang, khia7 ti7 hi5-ti5-a2 pinn e5 tsit8 tsang5 khoo2-ling7-a2 tshiu7 ting2,"
        ],
        [
          "恬恬徛ti7遐，一直攏無tin2動，",
          "tiam7-tiam7 ki3 ti7 hia, it-tit8 long2 bo5 tin2-tang7,"
        ],
        [
          "kan-na7目睭金金相，相對魚池hit旁去，",
          "kan-na7 bak8-tsiu kim-kim-siong3, siong3 tui3 hi5-ti5 hit ping5 khi3,"
        ],
        [
          "魚池內底有teh tshit-tho5,泅來泅去，",
          "hi5-ti5 lai7-te2 u7 hi5-a2 teh tshit-tho5, siu5 lai5 siu5 khi3,"
        ],
        [
          "大尾魚tshiah大尾，釣魚翁看著會驚，",
          "tua7-bue2 hi5 tshiah tua7-bue2, tio3-hi5-ang khuann3 tioh8 e7 kiann,"
        ],
        [
          "細尾魚真細尾，匿tiam3 大尾魚的下腳，m7敢泅ti7水面，",
          "sue3 bue2 hi5 tsin sue3 bue2, bih tiam3 tua7-bue2 hi5 e5 e7-kha, m7 kann2 siu5 ti7 tsui2-bin7,"
        ],
        [
          "釣魚翁猶是金金相，寬寬仔teh聽候，",
          "tio3-hi5-ang iau2 si7 kim-kim-siong3, khuann-khuann-a2 teh thing3-hau7,"
        ],
        [
          "突然間，機會來--lo3,一尾細尾魚泅出水面，",
          "tut8-jian5 kan, ki-hue7 lai5--lo3, tsit8 bue2 sue3 bue2 hi5 siu5 tshut tsui2-bin7,"
        ],
        [
          "釣魚翁腳手非常緊，隨tsok8--落去，",
          "tio3-hi5-ang kha-tshiu2 hui-siong5 kin2, sui5 tsok8--loh8-khi3,"
        ],
        [
          "當伊飛倒轉來樹仔頂，嘴裡已經咬著一尾魚。",
          "tong i pue to3 tng2 lai5 tshiu7-a2 ting2, tshui3 nih8 i2-king ka7 tioh8 tsit8 bue2 hi5."
        ]
      ],
      "篇名": "第七課  一隻釣魚翁"
    },
    {
      "段": [
        [
          "阮兜有兩台電視，一台ti7樓腳客廳，一台ti7二樓阿母e5房間。",
          "gun2 tau u7 nng7 tai5 tian7-si7, tsit8 tai5 ti7 lau5-kha kheh-thiann, tsit8 tai5 ti7 ji7 lau5 a-bu2 e5 pang5-king."
        ],
        [
          "樓腳e5電視上無閑，是阿公、阿嬤e5良伴。阿公興看布袋戲及聽講古，阿嬤上愛看歌仔戲，逐齣攏看kah真趣味。",
          "lau5-kha e5 tian7-si7 siong7-bo5 ing5, si7 a-kong, a-ma2 e5 liong5-phuann7. a-kong hing3 khuann3 poo3-te7-hi3 kap thiann kong2-koo2, a-ma2 siong7 ai3 khuann3 kua-a2-hi3, tak8 tshut long2 khuann3 kah tsin tshu3-bi7."
        ],
        [
          "我問阿公、阿嬤，哪會tshiahnihai3愛看布袋戲、歌仔戲？",
          "gua2 mng7 a-kong, a-ma2, na2-e7 tshiah nih ai3 ai3 khuann3 poo3-te7-hi3, kua-a2-hi3?"
        ],
        [
          "阿嬤講：he北京語e5齣頭阮聽無，tse 講台語e5歌仔戲阮m7-tsiah有趣味。",
          "a-ma2 kong2: he pak-kiann-gi2 e5 tshut-thau5 guan2 thiann-bo5, tse  kong2 tai5-gi2 e5 kua-a2-hi3 guan2 m7-tsiah u7 tshu3-bi7."
        ],
        [
          "阿公講：布袋戲及講古，攏用台灣話，聽著m7-tsiah會kah味。",
          "a-kong kong2: poo3-te7-hi3 kap kong2-koo2, long2 iong7 tai5-uan5-ue7,thiann tioh8 m7-tsiah e7 kah bi7."
        ],
        [
          "阿爸上愛看新聞，阿母愛看連續劇，小弟及我愛看卡通，嘛愛看「台灣囝仔王」e5 節目，聽小朋友講台語，真趣味，嘛會使sun7-sua3學台語。",
          "a-pa siong7 ai3 khuann3 sin-bun5, a-bu2 ai3 khuann3 lian5-siok8-kiok8, sio2-ti7 kap gua2 ai3 khuann3 khah8-thang, ma7 ai3 khuann3 「tai5-uan5 gin2-a2 ong5」e5 tsiat-bok8, thiann sio2-ping5-iu2 kong2 tai5-gi2, tsin tshu3-bi7, ma7 e7-sai2 sun7-sua3 oh8 tai5-gi2."
        ]
      ],
      "篇名": "第八課  看電視"
    },
    {
      "段": [
        [
          "美國割包kio3漢堡，",
          "bi2-kok kuah-pau kio3 han3-po2,"
        ],
        [
          "一包tsiah大包，擱真tshenn-tshau,",
          "tsit8 pau tsiah tua7 pau, koh tsin tshenn-tshau,"
        ],
        [
          "可惜，",
          "kho2-sioh,"
        ],
        [
          "有肉bo5土豆，",
          "u7 bah bo5 thoo5-tau7,"
        ],
        [
          "有青菜bo5鹹菜，",
          "u7 tshenn-tshai3 bo5 kiam5-tshai3,"
        ],
        [
          "雖然si5-kiann5全世界，",
          "sui-jian5 si5-kiann5 tsuan5 se3-kai3,"
        ],
        [
          "大人囝a2攏總知，",
          "tua7-lang5 kiann2 a2 long2-tsong2 tsai,"
        ],
        [
          "逐家食kah笑hai-hai,",
          "tak8-ke  tsiah8 kah tshio3-hai-hai,"
        ],
        [
          "m7-ku2醫生叫咱ai3se3-ji7,",
          "m7-ku2 i-sing kio3 lan2 ai3 se3-ji7,"
        ],
        [
          "因為漢堡雖然有氣味，",
          "in-ui7 han3-po2 sui-jian5 u7 khi3-bi7,"
        ],
        [
          "對身體卻是不利。",
          "tui3 sin-the2 khiok si7 put-li7."
        ]
      ],
      "篇名": "第九課  美國割包"
    }
  ]
}
