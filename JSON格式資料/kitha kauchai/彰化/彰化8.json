{
  "出版年": "2003",
  "出版者": "彰化縣政府",
  "年級別": "四下",
  "文類": "其他教材",
  "書名": "彰化縣國民小學鄉土語言臺語其他教材第八冊",
  "書寫系統": "漢羅",
  "資料": [
    {
      "段": [
        [
          "庄腳路足心適",
          "Tsng1-kha1 loo7 tsiok4 sim1-sik4"
        ],
        [
          "彎彎曲曲uat4來uat4去thang3阮兜",
          "Uan1-uan1 khiau1-khiau1 uat4 lai5 uat4 khi3 thang3 gun2 tau1"
        ],
        [
          "會使得勻勻仔行嘛會使大步走",
          "E7-sai2-tit4 un5-un5-a2 kiann5 ma7 e7-sai2 tua7-poo7 tsau2"
        ],
        [
          "你做前我做後",
          "Li2 tso3-tsian5 gua2 tso3-au7"
        ],
        [
          "預備 開始",
          "U7-pi7 khai1-si2"
        ],
        [
          "看啥人代先到阮兜",
          "Khuann3 siann2-lang5 tai7-sing1 kau3 guan2 tau1"
        ]
      ],
      "篇名": "第一課庄腳路"
    },
    {
      "段": [
        [
          "點a2點水缸，siann2-mih4人a2 !放屁爛kha1-tshng1。",
          "Tiam2 a2 tiam2 tsui2-kng1, siann2-mih4 lang5 a2!pang3-phui3 nua7 kha1-tshng1."
        ],
        [
          "點a2點茶甌，siann2-mih4人a2！Ing5-am3 來 guan2 tau1。",
          "Tiam2 a2 tiam2 te5-au1, siann2-mih4 lang5 a2! Ing5-am3 lai5 guan2 tau1."
        ],
        [
          "點a2點茶鼓， siann2-mih4人a2！Ing5-am3 欲娶boo2。",
          "Tiam2 a2 tiam2 te5-koo2, siann2-mih4 lang5 a2! Ing5-am3 beh4 tshua7-boo2."
        ],
        [
          "點a2點叮噹， siann2-mih4人a2！Ing5-am3欲嫁翁。",
          "Tiam2 a2 tiam2 ting1-tang1, siann2-mih4 lang5 a2! Ing5-am3 beh4 ke3-ang1."
        ],
        [
          "點a2點鉛筆，to2一個 phainn2 gin2-a2白賊七。",
          "Tiam2 a2 tiam2 ian5-pit4, to2 tsit8 e5 phainn2 gin2-a2 peh8-tshat8-tshit4."
        ]
      ],
      "篇名": "第二課  點a2點水缸"
    },
    {
      "段": [
        [
          "阿姊阿姊去考試",
          "A1-tsi2 a1-tsi2 khi3 kho2-tshi3"
        ],
        [
          "嘴仔激ngi1-ngi1",
          "Tshui3-a2 kik4 ngi1-ngi1"
        ],
        [
          "呼si1-a2唸歌詩",
          "Khoo1 si1-a2 liam7 kua1-si1"
        ],
        [
          "考100分真歡喜",
          "Kho2 100 hun1 tsin1 huann1-hi2"
        ],
        [
          "ㄐ ㄑngi  ㄒ",
          "ㄐ ㄑ ngi ㄒ"
        ],
        [
          "嘴仔激ngi1-ngi1",
          "Tshui3-a2 kik4 ngi1-ngi1"
        ],
        [
          "ㄐ ㄑngi  ㄒ",
          "ㄐ ㄑ ngi ㄒ"
        ],
        [
          "呼si1-a2唸歌詩",
          "Khoo1 si1-a2 liam7 kua1-si1"
        ]
      ],
      "篇名": "第三課  阿姊阿姊去考試"
    },
    {
      "段": [
        [
          "有一e5姓傅，手提一疋布，三步做兩步，來 kau3十字路，當錢兩百五；行到雙叉路，為著做頭路，tann1著一擔醋，頂街下街來賣醋，賣--a1賣，賣到番薯路，看著一隻兔，趕緊放落醋，去jiok4兔，掠著兔，tshue7無布，氣一下suah4 lau3褲。",
          "U7 tsit8 e5 sinn3 poo3, tshiu2 theh8 tsit8 phit4 poo3, sann1 poo7 tso3 nng7 poo7, lai5 kau3 sip8-ji7-loo7, tang3-tsinn5 nng7 pah4 goo7; kiann5 kau3 siang1-tshe1-loo7, ui7 tioh8 tso3 thau5-loo7, tann1 tioh8 tsit8 tann3 tshoo3, ting2-ke1 e7-ke1 lai5 be7 tshoo3, be7 a1 be7, be7 kau3 han1-tsi5-loo7, khuann3 tioh8 tsit8 tsiah4 thoo3, kuann2-kin2 pang3 loh8 tshoo3, khi3 jiok4 thoo3, liah8 tioh8 thoo3, tshue7 bo5 poo3, khi3 tsit8-e7 suah4 lau3 khoo3."
        ],
        [
          "好--a1!用褲來包兔，tsit4隻兔真m7bat4禮數，ka7我咬破褲，咬kah4 nua7-koo5-koo5，實在真可惡；出手beh4掠慢半步，趕緊放落醋，去jiok4兔，jiok4前jiok4後jiok4kui1晡，jiok4一下無tu2好，ian2倒醋，醋落土，土腳tam5-koo5-koo5，兔仔走去內山路，bong1著褲底nua7-koo5-koo5，真真氣死hit4e5姓傅。",
          "Ho2 a1! iong7 khoo3 lai5 pau1 thoo3, tsit4 tsiah4 thoo3 tsin1 m7 bat4 le2-soo3, ka7 gua2 ka7 phua3 khoo3, ka7 kah4 nua7-koo5-koo5, sit8-tsai7 tsin1 kho2-oo3; tshut4-tshiu2 beh4 liah8 ban7 puann3 poo7, kuann2-kin2 pang3 loh8 tshoo3, khi3 jiok4 thoo3, jiok4 tsing5 jiok4 au7 jiok kui1 poo1, jiok4 tsit8-e7 bo5 tu2-ho2, ian2 to2 tshoo3, tshoo3 lok8-thoo2, thoo5-kha1 tam5-koo5-koo5, thoo3-a2 tsau2 khi3 lai7-suann1 loo7, bong1 tioh8 khoo3-te2 nua7-koo5-koo5, tsin1 tsin1 khi3-si2 hit4 e5 sinn3 poo3."
        ]
      ],
      "篇名": "第四課  有一e5姓傅（poo3）"
    },
    {
      "段": [
        [
          "一歲、二歲手--nih4抱，三歲、四歲土腳so5。",
          "Tsit8 hue3, nng7 hue3 tshiu2—nih4 pho7, sann1 hue3, si3 he3 thoo5-kha1 so5."
        ],
        [
          "五歲、六歲漸漸大，有時頭燒kah4耳熱。",
          "Goo7 hue3, lak8 hue3 tsiam7-tsiam7 tua7, u7-si5 thau5-sio1 kah4 hinn7-juah8."
        ],
        [
          "七歲、八歲真gau5吵，一日顧伊二支腳。",
          "Tshit4 hue3, peh4 hue3 tsin1 gau5 tsha2, tsit8 jit8 koo3 i1 nng7 ki1 kha1."
        ],
        [
          "九歲，十歲教針黹，驚伊四界去kenn1絲。",
          "Kau2 hue3, tsap8 hue3 ka3 tsiam1-tsi2 , kiann1 i1 si3-ke3 khi3 kenn1-si1."
        ],
        [
          "十一、十二tioh8 扑罵，此去tioh8 na2學做衫。",
          "Tsap8-it, tsap8-ji7 tioh8 phah4-me7, tsi2 khi3 tioh8 na2 oh8 tso3-sann1."
        ],
        [
          "十三、十四學煮菜，一塊桌面辦會來。",
          "Tsap8-sann1, tsap8-si3 oh8 tsu2-tshai3, tsit8 te3 toh4-bin7 pan7 e7 lai5."
        ],
        [
          "十五、十六beh4 tng2大，驚伊 tue3人去風花。",
          "Tsap8-goo7, tsap8-lak8 beh4 tng2-tua7, kiann1 i1 tue3-lang5 khi3 hong1-hua1."
        ],
        [
          "十七、十八做親tsiann5，一半歡喜一半驚。",
          "Tsap8 tshit4, tsap8-peh4 tsue3 tshin1-tsiann5, tsit8-puann3 huann1-hi2 tsit8-puann3 kiann1."
        ]
      ],
      "篇名": "第五課  一歲、二歲手--nih抱"
    },
    {
      "段": [
        [
          "阿珠阿珠teh4讀書",
          "A1-tsu1 a1-tsu1 teh4 thak8-tsu1"
        ],
        [
          "刁工徛趨趨",
          "Tiau1-kang1 khia7 tshu1-tshu1"
        ],
        [
          "目睭 kek4 tshuh4-tshuh4",
          "Bak8-tsiu1 kik4 tshuh4-tshuh4"
        ],
        [
          "無正經 有卡輸",
          "Bo5 tsing3-king1 u7 khah4 su1"
        ],
        [
          "ㄗㄨ ㄘㄨ ㄙㄨju",
          "ㄗㄨ ㄘㄨ ㄙㄨ  ju"
        ],
        [
          "ㄗㄨ ㄘㄨ ㄙㄨju",
          "ㄗㄨ ㄘㄨ ㄙㄨ  ju"
        ],
        [
          "愈來愈頇慢",
          "ju2 lai5 ju2 han-ban7"
        ],
        [
          "愈來愈馬虎",
          "ju2 lai5 ju2 ma2-hu"
        ],
        [
          "讀輸人起蝦龜",
          "tok8 su lang5 khi2 he-ku"
        ],
        [
          "阿珠真鬱卒",
          "o tsiu tsin ut-tsut"
        ],
        [
          "ㄗㄨ ㄘㄨ ㄙㄨ  ju",
          "ㄗㄨ ㄘㄨ ㄙㄨ  ju"
        ],
        [
          "ㄗㄨ ㄘㄨ ㄙㄨ  ju",
          "ㄗㄨ ㄘㄨ ㄙㄨ  ju"
        ]
      ],
      "篇名": "第六課  阿珠teh4 讀書"
    },
    {
      "段": [
        [
          "正月正，聽見puah8-kiau2聲。",
          "Tsiann1-gueh8-tsiann3, thiann1-kinn3 puah8-kiau2 siann1."
        ],
        [
          "二月二，beh4 敬老土地。",
          "Ji7-gueh8-ji7, beh4 king3 lau7-tho2-ti7."
        ],
        [
          "三月三，桃仔李仔thin7頭擔。",
          "Sann1-gueh8-sann1, tho5-a2 li2-a2 thin7-thau5 tann1."
        ],
        [
          "四月四，桃仔來，李仔去。",
          "Si3-gueh8-si3, tho5-a2 lai5, li2-a2 khi3."
        ],
        [
          "五月五，西瓜排kah4 滿街路。",
          "Goo7-gueh8-goo7, si1-kue1 pai5 kah4 mua2 ke1-loo7."
        ],
        [
          "六月六，頭家落田扑碌碡。",
          "Lak8-gueh8-lak8, thau5-ke1 loh8-tshan5 phah4 lak8-tak8."
        ],
        [
          "七月七，龍眼烏，榭榴pit4。",
          "Tshit4-gueh8-tshit, ling5-king2 oo1, sia7-liu5 pit4."
        ],
        [
          "八月八，牽豆藤，挽豆莢。",
          "Peh4-gueh8-peh4, khan1 tau7-tin5, ban2 tau7-ngeh4."
        ],
        [
          "九月九，風吹滿天吼。",
          "Kau2-gueh8-kau2, hong1-tshue1 mua2-thinn1 hau2."
        ],
        [
          "十月十，人收冬，頭家tshiann3 長工。",
          "Tsap8-gueh8-tsap8, lang5 siu1-tang1, thau5-ke1 tshiann3 tng5-kang1."
        ],
        [
          "十一月，年兜邊，家家戶戶人挲圓。",
          "Tsap8-it4-gueh8, ni5-tau1-pinn1, ke1-ke1-hoo7-hoo7 lang5 so1-inn5."
        ],
        [
          "十二月，換新衫，來過年。",
          "Tsap8-ji7-gueh8, uann7 sin1-sann1, lai5 kue3-ni5."
        ]
      ],
      "篇名": "第七課  正月正"
    },
    {
      "段": [
        [
          "先生、小姐，來遮坐，入來遮泡茶，",
          "Sian1-sinn1, sio2-tsia2, lai5 tsia1 tse7, jip8 lai5 tsia1 phau3-te5,"
        ],
        [
          "店--nih4物件tsiah4-ni7 tse7，請你來看詳細。",
          "Tiam3--nih4 mih8-kiann7 tsiah4-ni7 tse7, tshiann2 li2 lai5 khuann3 siong5-se3."
        ],
        [
          "Tui3遮過，是guan2人客，無買無關係，",
          "Tui3 tsia1 kue3, si7 guan2 lang5-kheh4, bo5 be2 bo5 kuan1-he7,"
        ],
        [
          "有買真lou2-lat8，無買ma7『謝謝！』",
          "U7 be2 tsin1 lou2-lat8, bo5 be2 ma7 『謝謝！』"
        ],
        [
          "『謝謝！謝謝！謝謝你！』",
          "『謝謝！謝謝！謝謝你！』"
        ],
        [
          "多謝！多謝！真多謝！",
          "To1-sia7! To1-sia7! Tsin1 to1-sia7!"
        ],
        [
          "lou2-lat8！lou2-lat8！真lou2-lat8！",
          "lou2-lat8! lou2-lat8! Tsin1 lou2-lat8!"
        ]
      ],
      "篇名": "第八課  真多謝"
    },
    {
      "段": [
        [
          "阿嘉tua3屏東",
          "A1-ka1 tua3 pin5-tong1"
        ],
        [
          "專門收古董",
          "Tsuan-bun5 siu1 koo2-tong2"
        ],
        [
          "嘛teh4做冷凍",
          "Ma7 teh4 tso3 ling2-tong3"
        ],
        [
          "In1祖是總督",
          "In1 tsoo2 si7 tsong2-tok4"
        ],
        [
          "東黨凍督東黨凍督",
          "Tong1 tong2 tong3 tok4 tong1 tong2 tong3 tok4"
        ],
        [
          "阿岳In1親同",
          "A1-gak8 In1 tshin1-tong5"
        ],
        [
          "仝款收古董",
          "Kang5-khuan2 siu1 koo2-tong2"
        ],
        [
          "做夥做運動",
          "Tso3-hue2 tso3 un7-tong7"
        ],
        [
          "自然be7孤獨",
          "Tsu7-jian5 be7 koo1-tok8"
        ],
        [
          "東黨凍督 堂黨洞獨",
          "Tong1 tong2 tong3 tok4 tong5 tong2 tong7 tok8"
        ],
        [
          "東黨凍督 堂黨洞獨",
          "Tong1 tong2 tong3 tok4 tong5 tong2 tong7 tok8"
        ]
      ],
      "篇名": "第九課  阿嘉tua3屏東"
    }
  ]
}
