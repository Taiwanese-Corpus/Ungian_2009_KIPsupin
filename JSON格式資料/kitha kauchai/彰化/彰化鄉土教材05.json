{
  "出版年": "1994",
  "出版者": "彰化縣政府",
  "年級別": "五",
  "文類": "其他教材",
  "書名": "彰化縣鄉土教育教材系列－河洛語讀本－第五冊咱們故鄉－彰化",
  "書寫系統": "漢字",
  "資料": [
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "原名半線，是原住民寄居的所在，後來真濟大陸居民來遮開墾，人愈來愈濟，愈來愈鬧熱，才號名「彰化」，是「顯彰聖化」的意思。",
          "Guan5-mia5 puann3-suann3, si7 guan5-tsu7-bin5 kia3-ku1 e5 soo2-tsai7, au7-lai5 tsin1 tse7 tai7-liok8 ki1-bin5 lai5 tsia1 khai1-khun2, lang5 ju2 lai5 ju2 tse7, ju2 lai5 ju2 lau7-jiat8, tsiah4 ho7-mia5 'tsiong1-hua3' , si7 'hiann2-tsiong1 siann3-hua3' e5 i3-su3."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "彰化市的東北旁有貓羅、大肚兩條溪做隔界，連台中縣的烏日鄉及大肚鄉，西旁及和美鎮、秀水鄉相接，南旁是花壇鄉。境內的八卦山脈對北旁向東旁延續。佇市中心東旁的八卦山海拔96公尺，[彳+宁]懸看山腳，歸個彰化市攏看會著。",
          "Tsiong1-hua3-tshi7 e5 tang1-pak4-ping5 u7 niau1-lo5, tua7-too7 nng7 tiau5 khe1 tso3 keh4-kai3, lian5 tai5-tiong1-kuan7 e5 oo1-jit8-hiong1 kap4 tua7-too7-hiong1, sai1-ping5 kap4 ho5-bi2-tin3, siu3-tsui2-hiong1 sio1-tsiap4, lam5-ping5 si7 hue1-tuann5-hiong1. king2-lai7 e5 pat4-kua3 suann1-meh8 tui3 pak4-ping5 ng3 tang1-ping5 ian5-siok8. ti7 tshi7-tiong1-sim1 tang1-ping5 e5 pat4-kua3-suann1 hai2-puat8 96 kong1-tshioh4, khia7  kuan5 khuann3 suann1-kha1, kui1-e5 tsiong1-hua3-tshi7 long2 khuann3 e7 tioh8."
        ],
        [
          "參、地形：",
          "Sann1, te7-hing5:"
        ],
        [
          "彰化市內除了東部有少數的丘陵地以外，其他攏是平洋，是「台階地帶」。",
          "Tsiong1-hua3 tshi7-lai7 tu5-liau2 tang1-poo7 u7 tsio2-soo3 e5 khu1-ling5-te7 i2-gua7, ki5-thann1 long2 si7 pinn5-iunn5, si7 'tai5-kai1 te7-tai3' ."
        ],
        [
          "肆、交通：",
          "Si3, kau1-thong1:"
        ],
        [
          "彰化市佇本省的中點，有縱貫公路，鐵路經過。高速公路的王田交流道，彰化交流道到市內呣免二公里。山線及海線的火車佇遮交接，會當通全省每一個所在。另外縣道的交通嘛真方便，通縣內的每一個鄉鎮。",
          "Tsiong1-hua3-tshi7 ti7 pun2-sing2 e5 tiong3-tiam2, u7 tshiong3-kuan3 kong1-loo7, thih4-loo7 king1-kue3. ko1-sok4 kong1-loo7 e5 ong5-tshan5 kau1-liu5-to7, tsiong1-hua3 kau1-liu5-to7 kau3 tshi7-lai7 m7 bian2 nng7 kong1-li2. suann1-suann3 kap4 hai2-suann3 e5 hue2-tshia1 ti7 tsia1 kau1-tsiap4, e7-tang3 thang1 tsuan5 sing2 mui2 tsit8 e5 soo2-tsai7. ling7-gua7 kuan7-to7 e5 kau1-thong1 ma7 tsin1 hong1-pian7, thang1 kuan7-lai7 e5 mui2 tsit8 e5 hiong1-tin3."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "八卦山（閣叫做寮望山定軍山）大佛、彰化孔子廟（一級古蹟）、南瑤宮（媽祖廟）、觀音亭（開化寺）、紅毛井………等。",
          "Pat4-kua3-suann1 (koh4 kio3-tso3 liau5-bong7-suann1 ting7-kun1-suann1) tua7-put8, tsiong1-hua3 khong2-tsu2-bio7 (it4 kip4 koo2-tsik4) , lam5-iau5-kiong1 (ma2-tsoo2-bio7) , kuan1-im1-ting5 (khai1-hua3-si7) , ang5-mng5-tsinn2……… ting2."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "農業：稻仔、菜蔬、旺萊、土豆、蕃麥、畜牧為主。工商：以傳統的手工業為主，親像做帽仔、做鞋仔………輕工業有電池、皮件、小五金、電鍍、紡織機的加工業。台灣化學纖維公司是佇本市區的北旁。",
          "Long5-giap8: tiu7-a2, tshai3-sue1, ong5-lai5, thoo5-tau7, huan1-beh8, thiok4-bok8 ui5-tsu2.Kang1-siong1: i2 thuan5-thong2 e5 tshiu2-kang1-giap8 ui5-tsu2, tshin1-tshiunn7 tso3 bo7-a2, tso3 e5-a2……… khing1-kang1-giap8 u7 tian7-ti5, phue5-kiann7, sio2-ngoo2-kim1, tian7-too7, phang2-tsit4-ki1 e5 ka1-kang1-giap8. tai5-uan5 hua3-hak8 tshiam1-i5 kong1-si si7 ti7 pun2 tshi7-khu1 e5 pak4-ping5."
        ]
      ],
      "篇名": "彰化市"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "清朝號做馬芝遴社，後來，大陸的移民看遮野鹿真濟，閣號名「鹿仔港」。光復前，屬台中州‧彰化邵‧鹿港街。地方自治了後，才屬彰化縣，就是今仔日的鹿港鎮。",
          "Tshing1-tiau5 ho7-tso3 ma2-tsi1-lin7 sia7, au7-lai5, tai7-liok8 e5 i5-bin5 khuann3 tsia1 ia2 lok8 tsin1 tse7, koh4 ho7-mia5 'lok8-a2-kang2' . kong1-hok8 tsing5, siok8 tai5-tiong1-tsiu1‧tsiong1-hua3-sio7‧lok8-kang2-ke1. te7-hng1 tsu7-ti7 liau2-au7, tsiah4 siok8 tsiong1-hua3-kuan7, tsiu7-si7 kin1-a2-jit8 e5 lok8-kang2 tin3."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "鹿港鎮佇彰化縣的西北方。南方隔一條福鹿溪及福興鄉隔界。北旁隔番雅溝就是線西鄉、和美鎮。東旁接秀水鄉，西旁是台灣海峽。古早，是台灣中部上重要的港口，是真出名的文化古都，「一府二鹿三艋舺」的美名就是按呢來的。",
          "Lok8-kang2-tin3 ti7 tsiong1-hua3-kuan7 e5 sai1-pak-hong1. lam5-hong1 keh4 tsit8 tiau5 hok4-lok8-khe1 kap4 hok4-hing1-hiong1 keh4-kai3. pak4-ping5 keh4 huan1-a2-kau1 tsiu7-si7 suann3-sai1-hiong1, ho5-bi2 tin3. tang1-ping5 tsiap4 siu3-tsui2-hiong1, sai1-ping5 si7 tai5-uan5 hai2-kiap4. koo2-tsa2, si7 tai5-uan5 tiong1-poo7 siong7 tiong7-iau3 e5 kang2-khau2, si7 tsin1 tshut4-mia5 e5 bun5-hua3 koo2-too, 'it4-hu2 ji7-lok8 sann1-bang2-kah4' e5 bi2-mia5 tsiu7-si7 an2-ni1 lai5 e5."
        ],
        [
          "參、地形：",
          "Sann1, te7-hing5:"
        ],
        [
          "鹿港鎮的地勢誠平，是屬海墘平洋的好所在。",
          "Lok8-kang2-tin3 e5 te7-si3 tsiann5 ping5, si7 siok8 hai2-kinn5 pinn5-iunn5 e5 ho2-soo2-tsai7."
        ],
        [
          "肆、交通：",
          "Si3, kau1-thong1:"
        ],
        [
          "鹿港鎮的交通是公路為主。鹿港－彰化線、鹿港－員林線，是上重要的兩條線路。即馬猶閣有海墘公路相接，會當通台中縣、雲林縣。",
          "Lok8-kang2-tin3 e5 kau1-thong1 si7 kong1-loo7 ui5-tsu2. lok8-kang2 － tsiong1-hua3 suann3, lok8-kang2 － uan5-lim5 suann3, si7 siong7 tiong7-iau3 e5 nng7 tiau5 suann3-loo7. tsit4-ma2 iau2-koh4 u7 hai2-kinn5 kong1-loo7 sio1-tsiap4, e7-tang3 thang1 tai5-tiong1-kuan7, hun5-lim5-kuan7."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "鹿港鎮的古蹟保存佮誠完整。是古色古香的所在。龍山寺是「一級古蹟」。天后宮、文武廟、地藏王廟、城隍廟、三山國王廟、興安宮………等，攏是「三級古蹟」。",
          "Lok8-kang2-tin3 e5 koo2-tsik4 po2-tsun5 kah4 tsiann5 uan5-tsing2. si7 koo2-sik4-koo2-hiong e5 soo2-tsai7. ling5-san1-si7 si7 'it4 kip4 koo2-tsik4' . thian1-hio7-king1, bun5-bu2-bio7, te7-tsong5-ong5-bio7, sing5-hong5-bio7, sam1-san1-kok4-ong5-bio7, hing3-an1-king1……… ting2, long2 si7 'sann1 kip koo2-tsik' ."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "以農（稻穀）為主。淺海產量上濟的是蚵仔及鰻。手工業上出名的是木工、傢俱、刻花匾額，攏真出名。竹篾仔做的葵扇、古仔灯嘛是真出名。",
          "I2 long5 (tiu7-kok4) ui5-tsu2. tshian2-hai2 san2-liong7 siong7 tse7 e5 si7 o5-a2 kap4 mua5. tshiu2-kang1-giap8 siong7 tshut4-mia5 e5 si7 bok8-kang1, ka1-ku7, khik4-hue1 pian2-giah8, long2 tsin1 tshut4-mia5. tik4-bih8-a2 tso3 e5 khue1-sinn3, koo2-a-ting1 ma7 si7 tsin1 tshut4-mia5."
        ]
      ],
      "篇名": "鹿港鎮"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "原名卡里善，嘉慶初年號做和美線社，民國九年簡號和美，有「和平美麗」的意義。光復後，佇和北里改號和美鎮，到今仔日攏無變更。",
          "Guan5-mia5 kha2-li2-sian7, ka1-khing3 tshou1-ni5 ho7-tso3 ho5-bi2-suann3 sia7, bin5-kok4 kau2 ni5 kan2 ho7 ho5-bi2, u7 'ho5-ping5 bi2-le7' e5 i3-gi7. kong1-hok8 au7, ti7 ho5-pak4-li2 kai2 ho7 ho5-bi2-tin3, kau3 kin1-a2-jit8 long2 bo5 pian3-king."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "佇彰化縣的西北方，東南方是彰化市，西旁接線西鄉，西北接伸港鄉，西南方是鹿港鎮，南方接秀水鄉，北旁及龍井、大肚兩鄉隔一條大肚溪相向。",
          "Ti7 tsiong1-hua3-kuan7 e5 sai1-pak4-hong1, tang1-lam5-hong1 si7 tsiong1-hua3-tshi7, sai1-ping5 tsiap4 suann3-sai1-hiong1, sai1-pak4 tsiap4 sin-kang2-hiong1, sai1-lam5-hong1 si7 lok8-kang2-tin3, lam5-hong1 tsiap4 siu3-tsui2-hiong1, pak4-ping5 kap4 liong5-tsinn2, tua7-too7 nng7 hiong1 keh4 tsit8 tiau5 tua7-too7-khe1 sann1-ng3."
        ],
        [
          "參、地形：",
          "Sann1, te7-hing5:"
        ],
        [
          "本鎮的地勢誠平，是屬海墘平洋的好所在。",
          "Pun2 tin3 e5 te7-si3 tsiann5 ping5, si7 siok8 hai2-kinn5 pinn5-iunn5 e5 ho2-soo2-tsai7."
        ],
        [
          "肆、交通：",
          "Si3, kau1-thong1:"
        ],
        [
          "上重要的路線是彰美路連絡線西鄉、伸港鄉通彰化市。德美路、道周路、和港路、線東路是佮高速公路的交流道相連。彰和、彰草、彰新路是連絡彰化市及鹿港鎮；和線、西園路連絡線西鄉，鹿和路直接通鹿港鎮。",
          "Siong7 tiong7-iau3 e5 loo7-suann3 si7 tsiong1-bi2-loo7 lian5-lok8 suann3-sai1-hiong1, sin1-kang2-hiong1 thang1 tsiong1-hua3-tshi7. tik4-bi2-loo7, to7-tsiu-loo7, ho5-kang2-loo7, suann3-tang1-loo7 si7 kah4 ko1-sok4 kong1-loo7 e5 kau1-liu5-to7 sio1-lian5. Tsiong1-ho5, tsiong1-tshau2, tsiong1-sin-loo7 si7 lian5-lok8 tsiong1-hua3-tshi7 kap4 lok8-kang2-tin3; ho5-suann3, se1-hng5-loo7 lian5-lok8 suann3-sai1-hiong1, lok8-ho5-loo7 tit8-tsiap4 thong1 lok8-kang2-tin3."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "[彳+宁]佇和卿路的道東書院是「二級古蹟」，是清朝咸豐七年起的。佮鹿港龍山寺仝款，真有歷史價值。",
          "Khia7 ti7 ho5-khing1-loo7 e5 to7-tong1 su1-inn7 si7 'ji7 kip4 koo2-tsik4' , si7 tshing1-tiau5 ham5-hong1 tshit4 ni5 khi2 e5. kah4 lok8-kang2 ling5-san1-si7 kang5-khuan2, tsin1 u7 lik8-su2 ke3-tat8."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "有百分之三十的作穡人，出產上濟的是稻穀、雜糧、荷蘭豆、土豆。林業是耕地的防風林為主。最近農業機械化、紡織、五金，尤其是「和美織仔」全台灣通人知。",
          "U7 pah4 hun1 tsi1 sann1-tsap8 e5 tsoh4-sit4-lang5, tshut-san2 siong7 tse7 e5 si7 tiu7-kok4, tsap8-niu5, ho5-lan5-tau7, thoo5-tau7. lim5-giap8 si7 king1-te7 e5 hong5-hong1-lim5 ui5-tsu2. tsue3-kin7 long5-giap8 ki1-hai5-hua3, phang2-tsit4, ngoo2-kim1, iu5-ki5 si7 'ho5-bi2-tsit4-a2' tsuan5 tai5-uan5 thong1-lang5-tsai1."
        ]
      ],
      "篇名": "和美鎮"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "原名是半線西堡，光緒元年改做線西堡，民國九年閣佮下見口、新港兩區合做線西庄，光復了後，才改號線西鄉。",
          "Guan5-mia5 si7 puann3-suann3-sai1-po2, kong1-su7 guan5-ni5 kai2-tso3 suann3-sai1-po2, bin5-kok4 kau2 ni5 koh4 kah4 e7-kian3-khau2, sin1-kang2 nng7 khu1 hap8-tso3 suann3-sai1-tsng1, kong1-hok8 liau2-au7, tsiah4 kai2 ho7 suann3-sai1-hiong1."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "佇彰化縣的西北方，北旁連伸港鄉，南旁接鹿港鎮，東旁是和美鎮，西旁是台灣海峽。",
          "Ti7 tsiong1-hua3-kuan7 e5 sai1-pak4-hong1, pak4-ping5 lian5 sin1-kang2-hiong1, lam5-ping5 tsiap4 lok8-kang2-tin3, tang1-ping5 si7 ho5-bi2-tin3, sai1-ping5 si7 tai5-uan5 hai2-kiap4."
        ],
        [
          "參、地形：",
          "Sann1, te7-hing5:"
        ],
        [
          "線西鄉的地勢誠平，是海墘平洋的好所在。",
          "Suann3-sai1-hiong e5 te7-si3 tsiann5 ping5, si7 hai2-kinn5 pinn5-iunn5 e5 ho2-soo2-tsai7."
        ],
        [
          "肆、交通：",
          "Si3, kau1-thong1:"
        ],
        [
          "台十七線公路：北旁通伸港鄉、台中港；南旁通鹿港鎮，閣會當直通雲林、嘉義地區。和線路：東旁接和美鎮，直通彰化，西旁接中央路閣接台十七線公路。中央路：東旁接和美鎮，直通彰化，西旁接台十七線公路。",
          "Tai5-tsap8-tshit4-suann3 kong1-loo7: pak4-ping5 thang1 sin1-kang2-hiong1, tai5-tiong1-kang2; lam5-ping5 thang1 lok8-kang2-tin3, koh4 e7-tang3 tit8-thong1 hun5-lim5, ka1-gi7 te7-khu. Ho5-suann3-loo7: tang-ping5 tsiap4 ho5-bi2-tin3, tit8-thong1 tsiong1-hua3, sai1-ping5 tsiap4 tiong1-iong1-loo7 koh4 tsiap4 tai5-tsap8-tshit4-suann3 kong1-loo7. Tiong1-iong1-loo7: tang1-ping5 tsiap4 ho5-bi2-tin3, tit8-thong1 tsiong1-hua3, sai1-ping5 tsiap4 tai5-tsap8-tshit4-suann3 kong1-loo7."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "線西村的溫安宮。",
          "Suann3-sai1-tshuan e5 un1-an1-king1."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "稻穀為主，一年兩收，猶閣有生產蒜頭、菜蔬………等雜糧。近海生產蚵仔，產量少。畜牧方面是鴨蛋、鶉鵡蛋上濟。佇海埔新生地的彰濱工業區，即馬當咧開發中。",
          "Tiu7-kok4 ui5-tsu2, tsit8 ni5 nng7 siu1, iau2-koh4 u7 sing1-san2 suan3-thau5, tshai3-sue1 ……… ting2 tsap8-niu5. kin7-hai2 sing1-san2 o5-a2, san2-liong7 be7 tsio2. thiok4-bok8 hong1-bin7 si7 ah4-nng7, sun5-bu2 nng7 siong7 tse7. ti7 hai2-poo1 sin1-sing1-te7 e5 tsiong1-pin1 kang1-giap8-khu1, tsit4-ma2 tng1 leh4 khai1-huat4 tiong1."
        ]
      ],
      "篇名": "線西鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "原名是德熙新埔，乾隆三年新開港口，號做新港庄。日治了後，有一陣設立新港區，後來屬線西庄的一部份。到民國三十九年設立鄉治，才獨立新港鄉，民國四十八年七月初一改做伸港鄉一直到今仔日。",
          "Guan5-mia5 si7 tik4-hi1-sin1-poo1, khian5-liong5 sann1 ni5 sin1 khui1 kang2-khau2, ho7-tso3 sin1-kang2-tsng1. jit8-ti7 liau2-au7, u7 tsit8-tsam7 siat4-lip8 sin1-kang2-khu1, au7-lai5 siok8 suann3-sai1-tsng1 e5 tsit8 poo7-hun7. kau3 bin5-kok4 sann1-tsap8-kau2 ni5 siat4-lip8 hiong1-ti7, tsiah4 tok8-lip8 sin1-kang2-hiong1, bin5-kok4 si3-tsap8-peh4 ni5 tshit4-gueh8 tshe-it4 kai2-tso3 sin1-kang2-hiong1 it4-tit8 kau3 kin1-a2-jit8."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "佇本縣的西北方，北旁隔一條大肚溪及台中縣龍井鄉相對看。東旁是和美鎮，南連線西鄉，西旁接彰濱工業區連台灣海峽。",
          "Ti7 pun2 kuan7 e5 sai1-pak4-hong1, pak4-ping5 keh4 tsit8 tiau5 tua7-too7-khe1 kap4 tai5-tiong-kuan7 liong5-tsinn2-hiong1 sio1 tui3-khuann3. tang1-ping5 si7 ho5-bi2-tin3, lam5 lian5 suann3-sai1-hiong1, sai1-ping5 tsiap4 tsiong1-pin1 kang1-giap8-khu1 lian5 tai5-uan5 hai2-kiap4."
        ],
        [
          "參、地形：",
          "Sann1, te7-hing5:"
        ],
        [
          "伸港鄉的地勢誠平，是海墘平洋的好所在。",
          "Sin1-kang2-hiong1 e5 te7-si3 tsiann5 ping5, si7 hai2-kinn5 pinn5-iunn5 e5 ho2-soo2-tsai7."
        ],
        [
          "肆、交通：",
          "Si3, kau1-thong1:"
        ],
        [
          "和港路通和美、彰化。新港路接中彰大橋直接台中港。中山路通線西、鹿港。台十七公路通過本鄉西方。西濱快速公路嘛通過本鄉濱海地區是本鄉上重要的交通。",
          "Ho5-kang2-loo7 thang1 ho5-bi2, tsiong1-hua3. sin1-kang2-loo7 tsiap4 tiong1-tsiong1 tua7 kio5 tit8-tsiap4 tai5-tiong1-kang2. tiong1-san1-loo7 thang1 suann3-sai1, lok8-kang2. tai5-tsap8-tshit4 kong1-loo7 thong1-kue3 pun2 hiong1 sai1-hong1. se1-pin1 khuai3-sok4 kong1-loo7 ma7 thong1-kue3 pun2 hiong1 pin1-hai2 te7-khu1 si7 pun2 hiong1 siong7 tiong7-iau3 e5 kau1-thong1."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "[彳+宁]佇大同村的「福安宮」媽祖廟，有百外年的歷史。[彳+宁]佇溪底村的張玉姑廟。",
          "Khia7 ti7 tai7-tong5-tshuan1 e5 'hok4-an1-king1' ma2-tsoo2-bio7, u7 pah4-gua7 ni5 e5 lik8-su2. khia7 ti7 khe1-te2-tshuan1 e5 Tiunn1 Gik8-koo1 bio7."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "種作稻穀，收成中間種菜蔬、大頭葱、蒜頭名聲通全省。工商業誠發達，紡織工廠真濟。製造電風的工廠嘛真濟，大部份集中佇汴頭村及定興村。",
          "Tsing3-tsoh4 tiu7-kok4, siu1-sing5 tiong1-kan1 tsing3 tshai3-sue1, tua7-thau5-tshang1, suan3-thau5 mia5-siann1 thang1 tsuan5 sing2. kang1-siong1-giap8 tsiann5 huat4-tat8, phang2-tsit4 kang1-tshiunn2 tsin1 tse7. tse3-tso7 tian7-hong1 e5 kang1-tshiunn2 ma7 tsin1 tse7, tai7-poo7-hun7 tsip8-tiong1 ti7 pian7-thau5-tshuan1 kap4 ting7-hing1-tshuan1."
        ]
      ],
      "篇名": "伸港鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "原來屬馬芝堡，光緒年間才有福興庄的名。（福興，有「福建人所興」的意思）。日治後，設洪掘寮、番社合做夥叫福興庄。光復了後，號名「福興鄉」。",
          "Guan5-lai5 siok8 ma2-tsi1-po2, kong1-su7 ni5-kan1 tsiah u7 hok4-hing1-tsng1 e5 mia5. (hok4-hing1, u7 'hok4-kian3-lang5 soo2 hing1' e5 i3-su3) . jit8-ti7 au7, siat4 ang5-kut8-liau5, huan1-sia7 hap8-tso3-hue2 kio3 hok4-hing1-tsng1. kong1-hok8 liau2-au7, ho7-mia5 'hok4-hing1-hiong1' ."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "[彳+宁]佇本縣西旁，東旁是連秀水鄉，南方接埔鹽鄉，西旁到台灣海峽，北方接鹿港鎮，西南方隔一條麥厝溪及芳苑鄉相連。",
          "Khia7 ti7 pun2 kuan7 sai1-ping5, tang1-ping5 si7 lian5 siu3-tsui2-hiong1, lam5-hong1 tsiap4 poo1-iam5-hiong1, sai1-ping5 kau3 tai5-uan5 hai2-kiap4, pak4-hong1 tsiap4 lok8-kang2-tin3, sai1-lam5-hong1 keh4 tsit8 tiau5 beh8-tshu3-khe1 kap4 hong1-uan2-hiong1 sio1-lian5."
        ],
        [
          "參、地形：",
          "Sann1, te7-hing5:"
        ],
        [
          "福興鄉的土地是屬海墘平洋。干單南旁有一、二丘沙丘，以外的所在攏誠平。",
          "Hok4-hing1-hiong e5 thoo2-te7 si7 siok8 hai2-kinn5 pinn5-iunn5. kan1-ta1 lam5-ping5 u7 tsit8, nng7 khu1 sua1-khu1, i2-gua7 e5 soo2-tsai7 long2 tsiann5 ping5."
        ],
        [
          "肆、交通：",
          "Si3, kau1-thong1:"
        ],
        [
          "上重要的路線有員鹿路、彰鹿路、沿海路、彰水路、番花路，分別通到員林、彰化、芳苑。",
          "Siong7 tiong7-iau3 e5 loo7-suann3 u7 uan5-lok8-loo7, tsiong1-lok8-loo7, ian5-hai2-loo7, tsiong1-tsui2-loo7, huan1-hue1-loo7, hun1-piat8 thong1 kau3 uan5-lim5, tsiong1-hua3, hong1-uan2."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "福鹿溪岸頂是水上風景遊樂區，水道是全國民俗才藝活動飛龍船比賽的場地。拱辰宮（奉祀玄天大帝）已經有百外年的歷史。許家古厝的建築的正身、護龍，壁頂刻有聖賢[敖^力]人的代誌。粘氏宗祠：[彳+宁]佇廈粘村。",
          "Hok4-lok8-khe1 huann7-ting2 si7 tsui2-siong7 hong1-king2 iu5-lok8-khu1, tsui2-to7 si7 tsuan5 kok4 bin5-siok8 tsai5-ge7 uah8-tang7 pue-ling5-tsun5 pi2-sai3 e5 tiunn5-te7. Kiong2-sin5-king1 (hong7-su7 han5-thian1-tai7-te3) i2-king1 u7 pah4-gua7 ni5 e5 lik8-su2. Khoo2-ka1 koo2 tshu3 e5 kian3-tiok8 e5 tsiann3-sin1, hoo7-ling5, piah4-ting2 khik4 u7 siann3-hian5 gau5-lang5 e5 tai7-tsi3. Liam5 si7 tsong1-su5: khia7 ti7 ha7-liam5-tshuan1."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "上重要的農作物有稻穀、甘蔗、甘薯、土豆等。上重要的工業是做鞋仔業、化工業、木器加工。福興工業區設佇本鄉的萬豐村。",
          "Siong7 tiong7-iau3 e5 long5-tsok4-but8 u7 tiu7-kok4, kam1-tsia3, kam1-su5, thoo5-tau7 ting2. Siong7 tiong7-iau3 e5 kang1-giap8 si7 tso3-e5-a2-giap8, hua3-kang1-giap8, bok8-khi3 ka1-kang1. Hok4-hing1 kang1-giap8-khu1 siat4 ti7 pun2 hiong1 e5 ban7-phong1-tshuan1."
        ]
      ],
      "篇名": "福興鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "佇明朝尾的時陣，叫做透水，嘉慶年間改做秀水。清朝尾民國初改稱改水莊街。日軍統治的時，叫做秀水庄，光復了後，才改做秀水鄉一直到今仔日。",
          "Ti7 bing5-tiau5 bue2 e5 si5-tsun7, kio3-tso3 too3-tsui2, ka1-khing3 ni5-kan1 kai2-tso3 siu3-tsui2. tshing-tiau5 be2 bin5-kok4 tshoo1 kai2-tshing1 kai2 tsui2-tsng1-ke1. jit8-kun1 thong2-ti7 e5 si5, kio3-tso3 siu3-tsui2-tsng1, kong1-hok8 liau2-au7, tsiah4 kai2-tso3 siu3-tsui2-hiong1 it4-tit8 kau3 kin1-a2-jit8."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鄉是佇彰化縣的中部，北面是和美，南旁是埔鹽、大村，東旁有花壇、西接福興、鹿港。",
          "Pun2 hiong si7 ti7 tsiong1-hua3-kuan7 e5 tiong1-poo7, pak4-bin7 si7 ho5-bi2, lam5-ping5 si7 poo1-iam5, tua7-tshuan1, tang1-ping5 u7 hue1-tuann5, sai1 tsiap4 hok4-hing1, lok8-kang2."
        ],
        [
          "參、地形：",
          "Sann1, te7-hing5:"
        ],
        [
          "本鄉的地勢誠平，是海墘平洋的好所在。",
          "Pun2 hiong1 e5 te7-si3 tsiann5 ping5, si7 hai2-kinn5 pinn5-iunn5 e5 ho2-soo2-tsai7."
        ],
        [
          "肆、交通：",
          "Si3, kau1-thong1:"
        ],
        [
          "上重要的交通是公路：彰水路，北往彰化，南通溪湖、二水。彰鹿路會當通往彰化、鹿港。高速中山道路通本鄉的東南角。",
          "Siong7 tiong7-iau3 e5 kau1-thong1 si7 kong-loo7: tsiong1-tsui2-loo7, pak4 ong2 tsiong1-hua3, lam5 thang1 khe1-oo5, ji7-tsui2. tsiong1-lok8-loo7 e7-tang3 thong1 ong2 tsiong1-hua3, lok8-kang2. Ko1-sok4 tiong1-san1 to7-loo7 thang1 pun2 hiong1 e5 tang1-lam5-kak4."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "馬興村的益源大厝，有一百四十六年的歷史。佮板橋林宅、霧峰林家，是本省的三大古厝，攏是「二級古蹟」。",
          "Ma2-hing1-tshuan1 e5 iah4-guan5 tua7-tshu3, u7 tsit8-pah si3-tsap8-lak8 ni5 e5 lik8-su2. kah4 pang1-kio5 lim5-theh8, bu7-hong1 lim5-ka1, si7 pun2 sing2 e5 sann1 tua7 koo2 tshu3, long2 si7 'ji7 kip4 koo2-tsik4' ."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "上重要的作物是稻穀、油菜、荷蘭豆。飼豬仔戶誠濟，飼乳牛的嘛真發達。",
          "Siong7 tiong7-iau3 e5 tsoh4-but8 si7 tiu7-kok4, iu5-tshai3, ho5-lan5-tau7. Tshi7 ti1-a2 hoo7 tsiann5 tse7, tshi7 ling1-gu5 e5 ma7 tsin1 huat4-tat8."
        ]
      ],
      "篇名": "秀水鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "清朝康熙六十年號做燕霧堡，道光年閣改做茄苳林，後來閣改做莙苳腳。日治時代號做花壇庄，光復後改做花壇鄉。",
          "Tshing1-tiau5 khong1-hi1 lak8-tsap8 ni5 ho7-tso3 ian3-bu7-po2, to7-kong1 ni5 koh4 kai2-tso3 ka1-tang1-na5, au7-lai5 koh4 kai2-tso3 kun1-tang1-kha1. jit8-ti7 si5-tai7 ho7-tso3 hue1-tuann5-tsng1, kong1-hok8 au7 kai2-tso3 hue1-tuann5-hiong."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "花壇鄉是佇彰化縣的中北部，東旁連八卦山及芬園鄉、彰化市相接，西旁連秀水鄉，南旁接大村鄉，北方接彰化市。",
          "Hue1-tuann5-hiong1 si7 ti7 tsiong1-hua3-kuan7 e5 tiong1-pak4-poo7, tang1-ping5 lian5 pat4-kua3-suann1 kap4 hun1-hng5-hiong1, tsiong1-hua3-tshi7 sio1-tsiap4, sai1-ping5 lian5 siu3-tsui2-hiong1, lam5-ping5 tsiap4 tua7-tshuan1-hiong1, pak4-hong1 tsiap4 tsiong1-hua3-tshi7."
        ],
        [
          "參、地形：",
          "Sann1, te7-hing5:"
        ],
        [
          "本鄉東南有真濟山，是屬「丘陵地帶」；西北的地勢誠平，是屬「台階地帶」。",
          "Pun2 hiong1 tang-lam5 u7 tsin1 tse7 suann1, si7 siok8 'khu1-ling5 te7-tai3' ; sai1-pak4 e5 te7-si3 tsiann5 ping5, si7 siok8 'tai5-kai1 te7-tai3' ."
        ],
        [
          "肆、交通：",
          "Si3, kau1-thong1:"
        ],
        [
          "本鄉對外的交通上重要的是縱貫鐵路及台一線縱貫公路。鄉內的彰員路、花秀路、番花路與三芬路，分別通往鄰近鄉鎮。",
          "Pun2 hiong1 tui3-gua7 e5 kau1-thong1 siong7 tiong7-iau3 e5 si7 tshiong3-kuan3 thih4-loo7 kap4 tai5-it-suann3 tshiong3-kuan3 kong1-loo7. Hiong1-lai7 e5 tsiong1-uan5-loo7, hue1-siu3-loo7, huan1-hue1-loo7 kah4 sann1-hun1-loo7, hun1-piat8 thong1 ong2 lin5-kin7 hiong1-tin3."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "岩竹村的虎山岩，已經有二百四十外年的歷史。有五十二公頃，誠曠闊的「台灣民俗村」。",
          "Giam5-tik4-tshuan1 e5 hoo2-suann1-giam5, i2-king1 u7 nng7-pah si3-tsap8 gua7 ni5 e5 lik8-su2. U7 goo7-tsap8-ji7 kong1-khing2, tsiann5 khong3-khuah4 e5 'tai5-uan5 bin5-siok8-tshuan1' ."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "農業方面是稻穀為主。東部的山區有「精緻農業」。親像楊桃觀光果園區、茉莉花及飼豬仔攏真有名。工業方面是紅磚仔、塑膠、鞋仔類為主。",
          "Long5-giap8 hong1-bin7 si7 tiu7-kok4 ui5-tsu2. tang1-poo7 e5 suann1-khu1 u7 'tsiann1-ti7 long5-giap8' . tshin1-tshiunn7 iunn5-tho5 kuan1-kong ko2-hng5-khu1, bak8-ni1-hue1 kap4 tshi7 ti1-a2 long2 tsin1 u7 mia5. Kang1-giap8 hong1-bin7 si7 ang5-tsng1-a2, sok4-ka1, e5-a2 lui7 ui5-tsu2."
        ]
      ],
      "篇名": "花壇鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "明朝尾清朝初的時陣，號名貓羅社，康熙年的時陣，因為薰草香的關係，改名叫芬園。日治時改名芬園莊，光復後，是屬台中縣彰化區芬園鄉。民國三十九年照地方自治法閣改做彰化縣芬園鄉。",
          "Bing5-tiau5-be2 tshing1-tiau5-tshoo1 e5 si5-tsun7, ho7-mia5 niau-lo5-sia7, khong1-hi ni5 e5 si5-tsun7, in1-ui7 hun1-tshau2-hiong1 e5 kuan1-he7, kai2 mia5 kio3 hun1-hng5. jit8-ti7 si5 kai2 mia5 hun1-hng5-tsng1, kong1-hok8 au7, si7 siok8 tai5-tiong1-kuan7 tsiong1-hua3-khu1 hun1-hng5-hiong1. bin5-kok4 sann1-tsap8-kau2 ni5 tsiau3 te7-hng1 tsu7-ti7-huat4 koh4 kai2-tso3 tsiong1-hua3-kuan7 hun1-hng5-hiong1."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鄉是佇彰化縣的東北旁，北方連彰化市，南旁接南投市，西旁連花壇鄉、大村鄉、員林鎮。東旁是南投縣的草屯鎮及台中縣的烏日鄉。",
          "Pun2 hiong1 si7 ti7 tsiong1-hua3-kuan7 e5 tang1-pak4-ping5, pak4-hong1 lian5 tsiong1-hua3-tshi7, lam5-ping5 tsiap4 lam5-tau5-tshi7, sai1-ping5 lian5 hue1-tuann5-hiong1, tua7-tshuan1-hiong1, uan5-lim5-tin3. tang1-ping5 si7 lam5-tau5-kuan7 e5 tshau2-tun3-tin3 kap4 tai5-tiong1-kuan7 e5 oo1-jit8-hiong1."
        ],
        [
          "參、地形：",
          "Sann1, te7-hing5:"
        ],
        [
          "芬園鄉東旁有一條貓羅大溪，西旁有貓羅山，丘陵地佔十分之四，平洋佔十分之五，河川佔十分之一。",
          "Hun1-hng5-hiong1 tang1-ping5 u7 tsit8 tiau5 niau1-lo5-tai7-khe1, sai1-ping5 u7 niau-lo5-suann1, khu1-ling5-te7 tsiam3 tsap8 hun1 tsi1 si3, pinn5-iunn5 tsiam3 tsap8 hun1 tsi1 goo7, ho5-tshuan1 tsiam3 tsap8 hun1 tsi1 tsit8."
        ],
        [
          "肆、交通：",
          "Si3, kau1-thong1:"
        ],
        [
          "芬草路：東旁通草屯、西旁到彰化。彰南路：會當直接往南投。草屯到員林的縣道，經過八卦台地了後，通過本鄉的南墘。",
          "Hun1-tshau2-loo7: tang1-ping5 thang1 tshau2-tun3, sai1-ping5 kau3 tsiong1-hua3. Tsiong1-lam5-loo7: e7-tang3 tit8-tsiap4 ong2 lam5-tau5. Tshau2-tun3 kau3 uan5-lim5 e5 kuan7-to7, king1-kue3 pat4-kua3 tai5-te7 liau2-au7, thong1-kue3 pun2 hiong1 e5 lam5 kinn5."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "寶藏寺：佇雍正十一年起的，[彳+宁]佇彰南路三段，是「三級古蹟」。社口陳厝。黃姓、謝姓的祖厝佮一間卡細型的義民廟。",
          "Po2-tsong7-si7: ti7 ing1-tsing3 tsap8-it4 ni5 khi2 e5, khia7 ti7 tsiong1-lam5-loo7 sann1 tuann7, si7 'sann1 kip koo2-tsik' . Sia7-khau2 tan5-tshu3. Ng5 sinn3, sia7 sinn3 e5 tsoo2-tshu3 kah4 tsit8 king1 khah se3-hing5 e5 gi7-bin5 bio7."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "農產品有稻穀、蕃薯、樹薯、薰草、旺萊、荔枝等。最近成立的「農牧中心」，主要是飼牛。工業有紡織及食品加工等。「楓仔坑米粉」khiu5閣好食，全省通人知。",
          "Long5-san2-phin2 u7 tiu7-kok4, han1-tsi5, tshiu7-tsi5, hun1-tshau2, ong5-lai5, nai7-tsi1 ting2. Tsue3-kin7 sing5-lip8 e5 'long5-bok8 tiong1-sim1' , tsu2-iau3 si7 tshi7 gu5. Kang-giap8 u7 phang2-tsit4 kap4 sit8-phin2 ka1-kang1 ting2. 'png1-a2-khenn1 bi2-hun2' khiu5 koh4 ho2-tsiah8, tsuan5 sing2 thong1-lang5-tsai1."
        ]
      ],
      "篇名": "芬園鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "員林鎮的原名是員林仔，嘛叫下林仔。道光十年，改做員林街。光緒三十年屬台灣府彰化縣燕霧下堡轄域。日治時代，改做台中州員林郡員林街。光復了後，設員林區及員林鎮。民國三十九年，才改名號做彰化縣員林鎮。",
          "Uan5-lim5-tin3 e5 guan5-mia5 si7 uan5-lim5-a2, ma7 kio3 e7-na5-a2. to7-kong1 tsap8 ni5, kai2-tso3 uan5-lim5-ke1. kong1-su7 sann1-tsap8 ni5 siok8 tai5-uan5-hu2 tsiong1-hua3-kuan7 ian3-bu7-ha7-po2 hat4-ik8. jit8-ti7 si5-tai7, kai2-tso3 tai5-tiong1-tsiu1 uan5-lim5-kun7 uan5-lim5-ke1. kong1-hok8 liau2-au7, siat4 uan5-lim5-khu1 kap4 uan5-lim5-tin3. bin5-kok4 sann1-tsap8-kau2 ni5, tsiah4 kai2-mia5 ho7-tso3 tsiong1-hua3-kuan7 uan5-lim5-tin3."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "員林鎮是佇彰化縣東旁，北旁接大村鄉，西旁連埔心鄉，南旁接社頭鄉，東旁連芬園鄉、南投縣。",
          "Uan5-lim5-tin3 si7 ti7 tsiong1-hua3-kuan7 tang1-ping5, pak4-ping5 tsiap4 tua7-tshuan1-hiong1, sai1-ping5 lian5 poo1-sim1-hiong1, lam5-ping5 tsiap4 sia7-thau5-hiong1, tang1-ping5 lian5 hun1-hng5-hiong1, lam5-tau5-kuan7."
        ],
        [
          "參、地形：",
          "Sann1, te7-hing5:"
        ],
        [
          "員林鎮的東部有八卦山脈，是丘陵地。西部是平洋，是台地，是「員林台階地帶」。",
          "Uan5-lim5-tin3 e5 tang1-poo7 u7 pat4-kua3 suann1-meh8, si7 khu1-ling5-te7. sai1-poo7 si7 pinn5-iunn5, si7 tai5-te7, si7 'uan5-lim5 tai5-kai1 te7-tai3' ."
        ],
        [
          "肆、交通：",
          "Si3, kau1-thong1:"
        ],
        [
          "員鹿路通往國道高速公路。省道高速公路及縱貫鐵路等通過本鎮南北。縣道親像蜘蛛網通往附近的鄉鎮。",
          "Uan5-lok8-loo7 thong1 ong2 kok4-to7 ko1-sok4 kong1-loo7. Sing2-to7 ko1-sok4 kong1-loo7 kap4 tshiong3-kuan3 thih4-loo7 ting2 thong1-kue3 pun2 tin3 lam5-pak4. Kuan7-to7 tshin1-tshiunn7 ti1-tu1-bang7 thong1 ong2 hu7-kin7 e5 hiong1-tin3."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "三角公園、玫瑰中心、百果山風景區。地藏庵、廣寧宮、開基祖廟、廣安宮佮興賢書院。",
          "Sann1-kak4 kong1-hng5, mui5-kui3 tiong1-sim1, pah4-ko2-suann1 hong1-king2-khu1. Te7-tshong7-am1, kong2-ling7-king1, khai1-ki1-tsoo2-bio7, kong2-an1-king1 kah4 hing1-hian5 su1-inn7."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "農：稻穀、菜蔬、椪柑、旺萊、蔴菇。工：鹹酸甜、罐頭、輪胎業。商：大飯店等服務業當咧發展中。",
          "Long5: tiu7-kok4, tshai3-sue1, phong3-kam1, ong5-lai5, mua5-koo1. Kang1: kiam5-sng1-tinn1, kuan3-thau5, lun5-thai1-giap8. Siong1: tua7-png7-tiam3 ting2 hok8-bu7-giap8 tng1 leh4 huat4-tian2 tiong1."
        ]
      ],
      "篇名": "員林鎮"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "溪湖鎮原來的名是溪湖厝，佇道光年的時陣叫溪湖厝庄。慶熙年間是屬二林堡。日治的初期，設溪湖保良局。後來，閣有溪湖支廳，溪湖街。光復後，設溪湖鎮，一直到今仔日攏無變。",
          "Khe1-oo5-tin3 guan5-lai5 e5 mia5 si7 khe1-oo5-tshu3, ti7 to7-kong1 ni5 e5 si5-tsun7 kio3 khe1-oo5-tshu3-tsng1. khing3-hi1 ni5-kan1 si7 siok8 ji7-lim5-po2. jit8-ti7 e5 tshoo1-ki5, siat4 khe1-oo5 po2-liong5-kiok8. au7-lai5, koh4 u7 khe1-oo5 tsi1-thiann1, khe1-oo5-ke1. kong1-hok8 au7, siat4 khe1-oo5-tin3, it4-tit8 kau3 kin1-a2-jit8 long2 bo5 pian3."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "溪湖鎮是佇彰化縣的正中心點，東旁到員林地區，西旁到二林地區，南旁到北斗地區，北旁到彰化地區，距離攏總仝款。",
          "Khe1-oo5-tin3 si7 ti7 tsiong1-hua3-kuan7 e5 tsiann3-tiong1-sim1 tiam2, tang1-ping5 kau3 uan5-lim5 te7-khu1, sai1-ping5 kau3 ji7-lim5 te7-khu1, lam5-ping5 kau3 pak4-tau2 te7-khu1, pak4-ping5 kau3 tsiong1-hua3 te7-khu1, ku7-li5 long2-tsong2 kang5-khuan2."
        ],
        [
          "參、地形：",
          "Sann1, te7-hing5:"
        ],
        [
          "溪湖鎮的地勢誠平，是海墘平洋的好所在。",
          "Khe1-oo5-tin3 e5 te7-si3 tsiann5 ping5, si7 hai2-kinn5 pinn5-iunn5 e5 ho2-soo2-tsai7."
        ],
        [
          "肆、交通：",
          "Si3, kau1-thong1:"
        ],
        [
          "彰水路、員鹿路、二溪路、大溪路遮的路會當通往本縣東、西、南北路到每一個鄉鎮。南北中山高速公路經過本縣接員鹿的員林交流道，通本縣的各鄉鎮。",
          "Tsiong1-tsui2-loo7, uan5-lok8-loo7, ji7-khe1-loo7, tai7-khe1-loo7 tsia1-e5 loo7 e7-tang3 thong1 ong2 pun2 kuan7 tang1, sai1, lam5-pak4 loo7 kau3 mui2 tsit8 e5 hiong1-tin3. Lam5-pak4 tiong1-san1 ko1-sok4 kong1-loo7 king1-kue3 pun2 kuan7 tsiap4 uan5-lok8 e5 uan5-lim5 kau1-liu5-to7, thang1 pun2 kuan7 e5 kok4 hiong1-tin3."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "三山國王廟、鳳山寺、媽祖廟、溪湖糖廠、埔鹽碑、葡萄觀光果園等。",
          "Sam1-san1-kok4-ong5-bio7, hong7-san1-si7, ma2-tsoo2-bio7, khe1-oo5 thng5-tshiunn2, poo1-iam5-pi1, phu5-to5 kuan1-kong1 ko2-hng5 ting2."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "郊外的田園種作稻仔、韮菜花、高麗菜、荷蘭豆、包心白、thoo5-ma2-toh4………各種菜蔬，是本省上重要菜蔬生產地之一。金香、巨峰葡萄真出名。是本省菓菜市集供應的所在。市區是做生理的所在，遮的羊肉爐是全省通人知。",
          "Kau1-gua7 e5 tshan5-hng5 tsing3-tsoh4 tiu7-a2, ku2-tshai3-hue1, ko-le5-tshai3, ho5-lan5-tau7, pau1-sim1-peh8, thoo5-ma2-toh4 ……… kok4-tsiong2 tshai3-sue1, si7 pun2 sing2 siong7 tiong7-iau3 tshai3-sue1 sing1-san2-te7 tsi1 it4. Kim1-hiong1, ku2-hong1 phu5-to5 tsin1 tshut4-mia5. si7 pun2 sing2 ko2-tshai3 tshi7-tsip8 kiong1-ing3 e5 soo2-tsai7. Tshi7-khu1 si7 tso3-sing1-li2 e5 soo2-tsai7, tsia1-e5 iunn5-bah4-loo5 si7 tsuan5 sing2 thong1-lang5-tsai1."
        ]
      ],
      "篇名": "溪湖鎮"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "田中原來的名是田中央，因為是佇田中央的關係，清朝的時陣，叫做田中央庄。日治的時陣，捌設田中央支廳、田中庄、田中央區等。光復了後，設田中鎮一直到即馬。",
          "Tian5-tiong1 guan5-lai5 e5 mia5 si7 tshan5-tiong1-ng1, in1-ui7 si7 ti7 tshan5-tiong1-ng1 e5 kuan1-he7, tshing1-tiau5 e5 si5-tsun7, kio3-tso3 tshan5-tiong1-ng1-tsng1. jit8-ti7 e5 si5-tsun7, pat4 siat4 tshan5-tiong1-ng1 tsi1-thiann1, tian5-tiong1-tsng1, tshan5-tiong1-ng1-khu1 ting2. kong1-hok8 liau2-au7, siat4 tian5-tiong1-tin3 it4-tit8 kau3 tsit4-ma2."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鎮是佇彰化縣的東南旁。東旁接南投縣、西旁連北斗鎮，南旁接二水鄉，北旁連社頭鄉、田尾鄉。",
          "Pun2 tin3 si7 ti7 tsiong1-hua3-kuan7 e5 tang1-lam5-ping5. tang1-ping5 tsiap4 lam5-tau5-kuan7, sai1-ping5 lian5 pak4-tau2-tin3, lam5-ping5 tsiap4 ji7-tsui2-hiong1, pak4-ping5 lian5 sia7-thau5-hiong1, tshan5-bue2-hiong1."
        ],
        [
          "參、地形：",
          "Sann1, te7-hing5:"
        ],
        [
          "本鎮東旁是丘陵的地形，西旁是台階的地形。",
          "Pun2 tin3 tang1-ping5 si7 khu1-ling5 e5 te7-hing5, sai1-ping5 si7 tai5-kai1 e5 te7-hing5."
        ],
        [
          "肆、交通：",
          "Si3, kau1-thong1:"
        ],
        [
          "鐵路：縱貫路，通過田中，會當到台北、高雄各所在。公路：東旁通往赤水、南投，西旁到北斗、溪洲，南旁通二水，北旁接社頭、員林，攏有縣道咧交通，誠利便。",
          "Thih4-loo7: tshiong3-kuan3-loo7, thong1-kue3 tian5-tiong1, e7-tang3 kau3 tai5-pak4, ko1-hiong5 kok4 soo2-tsai7. Kong1-loo7: tang1-ping5 thong1 ong2 tshiah4-tsui2, lam5-tau5, sai1-ping5 kau3 pak4-tau2, khe1-tsiu1, lam5-ping5 thang1 ji7-tsui2, pak4-ping5 tsiap4 sia7-thau5, uan5-lim5, long2 u7 kuan7-to7 leh4 kau1-thong1, tsiann5 li7-pian7."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "鼓山寺是佇本鎮東旁郊外的山腳，景色誠媠。鎮內有文武廟、普興寺等。",
          "Koo2-san1-si7 si7 ti7 pun2 tin3 tang1-ping5 kau1-gua7 e5 suann1-kha1, king2-sik4 tsiann5 sui2. Tin3-lai7 u7 bun5-bu2-bio7, phoo2-hing3-si7 ting2."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "農業：有稻穀、蕃麥、甘蔗、芎蕉、龍眼、葡萄、高粱、荔枝、甘薯、花草等。工商業：有規模細的食品加工廠（親像泰山、維力麵等）。其他的，猶閣有塑膠、紙器、成衣、冷凍等的工廠。",
          "Long5-giap8: u7 tiu7-kok4, huan1-beh8, kam1-tsia3, kin1-tsio1, ling5-king2, phu5-to5, ko1-liang5, nai7-tsi1, kam1-su5, hue1-tshau2 ting2. Kang1-siong1-giap8: u7 kui1-boo5 be7 se3 e5 sit8-phin2 ka1-kang1-tshiunn2 (tshin1-tshiunn7 thai3-san1, ui5-lik8 mi7 ting2) . ki5-thann1 e5, iau2-koh4 u7 sok4-ka1, tsua2-khi3, seng5-i1, ling2-tong3 ting2 e5 kang1-tshiunn2."
        ]
      ],
      "篇名": "田中鎮"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "本鄉佇康熙六十年的時陣，設燕霧堡，乾隆年間號名燕霧內庄。道光年間閣叫做燕霧大庄。民國九年的時陣，將大庄改做大村，光復了後，設大村鄉一直到今仔日。",
          "Pun2 hiong1 ti7 khong1-hi1 lak8-tsap8 ni5 e5 si5-tsun7, siat4 ian3-bu7-po2, khian5-liong5 ni5-kan1 ho7-mia5 ian3-bu7-lai7-tsng1. to7-kong1 ni5-kan1 koh4 kio3-tso3 ian3-bu7-tua7-tsng1. bin5-kok4 kau2 ni5 e5 si5-tsun7, tsiong1 tua7-tsng1 kai2-tso3 tua7-tshuan1, kong1-hok8 liau2-au7, siat4 tua7-tshuan1-hiong1 it4-tit8 kau3 kin1-a2-jit8."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鄉是佇彰化縣的東北角，東旁接芬園鄉，西旁是埔鹽鄉，南旁連員林鎮、埔心鄉，北旁佮花壇鄉及秀水鄉相接。",
          "Pun2 hiong1 si7 ti7 tsiong1-hua3-kuan7 e5 tang1-pak4-kak4, tang1-ping5 tsiap4 hun1-hng5-hiong1, sai1-ping5 si7 poo1-iam5-hiong1, lam5-ping5 lian5 uan5-lim5-tin3, poo1-sim1-hiong1, pak4-ping5 kah4 hue1-tuann5-hiong1 kap4 siu3-tsui2-hiong1 sio-tsiap4."
        ],
        [
          "參、地形：",
          "Sann1, te7-hing5:"
        ],
        [
          "本鄉的東旁屬「丘陵地形」，其他的地勢攏誠平，屬「台階地形」，大約占九成。",
          "Pun2 hiong e5 tang1-ping5 siok8 'khu1-ling5 te7-hing5' , ki5-thann1 e5 te7-si3 long2 tsiann5 ping5, siok8 'tai5-kai1 te7-hing5' , tai7-iok4 tsiam1 kau2 siann5."
        ],
        [
          "肆、交通：",
          "Si3, kau1-thong1:"
        ],
        [
          "台一縱貫公路通過本鄉大橋村、村上村、港尾村是大村鄉對外交通主要的路線。縣道有中正東西路通過本鄉，員大路到員林大溪路到溪湖、茄苳路到花壇，交通誠利便。縱貫鐵路通過本鄉。",
          "Tai5-it4 tshiong3-kuan3 kong1-loo7 thong1-kue3 pun2 hiong1 tua7-kio5-tshuan1, tshuan1-siong7-tshuan1, kang2-bue2-tshuan1 si7 tua7-tshuan1-hiong tui3-gua7 kau1-thong1 tsu2-iau3 e5 loo7-suann3. Kuan7-to7 u7 tiong1-tsing3 tang1-sai1-loo7 thong1-kue3 pun2 hiong1, uan5-tua7-loo7 kau3 uan5-lim5 tai7-khe1-loo7 kau3 khe1-oo5, ka1-tang1-loo7 kau3 hue-tuann5, kau1-thong1 tsiann5 li7-pian7. Tshiong3-kuan3 thih4-loo7 thong1-kue3 pun2 hiong1."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "五通宮：清朝乾隆五十七年起佇新興村。慈雲寺：清朝光緒元年起的。孝女祠。",
          "Ngoo2-thong1-king1: tshing-tiau5 khian5-liong5 goo7-tsap8-tshit4 ni5 khi2 ti7 sin1-hing1-tshuan1. Tsu5-hun5-si7: tshing1-tiau5 kong1-su7 guan5-ni5 khi2 e5. Hau3-li2-su5."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "農業：稻穀、柑仔、土豆、菜蔬上濟。「大村葡萄觀光果子園」名聲通全省。山坡地種荔枝、龍眼、木瓜。工商：做鞋仔，羽田機械廠，產製汽車、機車、汽車修理工廠，輪胎製業。",
          "Long5-giap8: tiu7-kok4, kam1-a2, thoo5-tau7, tshai3-sue1 siong7 tse7. 'tua7-tshuan1 phu5-to5 kuan1-kong kue2-tsi2-hng5' mia5-siann1 thang1 tsuan5 sing2. suann1-pho1-te7 tsing3 nai7-tsi1, ling5-king2, bok8-kue1. Kang1-siong1: tso3 e5-a2, u2-tian5 ki1-hai5-tshiunn2, san2 tse3 khi3-tshia1, ki1-tshia1, khi3-tshia1 siu1-li2 kang1-tshiunn2, lun5-thai1 tse3-giap8."
        ]
      ],
      "篇名": "大村鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "本鄉大部份佇海墘，屬鹽性的土，所以叫做「埔鹽」。本鄉佇道光年間，就有埔鹽庄的名，日據了後，嘛是叫做埔鹽庄，一直到光復了後，才改做埔鹽鄉，一直到今仔日，攏無變。",
          "Pun2 hiong1 tai7-poo7-hun7 ti7 hai2-kinn5, siok8 iam5-sing3 e5 thoo5, soo2-i2 kio3-tso3 'poo1-iam5' . pun2 hiong1 ti7 to7-kong1 ni5-kan1, tioh8 u7 poo1-iam5-tsng1 e5 mia5, jit8-ki3 liau2-au7, ma7 si7 kio3-tso3 poo1-iam5-tsng1, it4-tit8 kau3 kong1-hok8 liau2-au7, tsiah4 kai2-tso3 poo1-iam5-hiong1, it4-tit8 kau3 kin1-a2-jit8, long2 bo5 pian3."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鄉佇本縣的中心地，東旁接秀水、大村、埔心三鄉，西旁連芳苑鄉、二林鎮，南旁接溪湖鎮，北旁接福興鄉。",
          "Pun2 hiong ti7 pun2 kuan7 e5 tiong3-sim1-te7, tang1-ping5 tsiap4 siu3-tsui2, tua7-tshuan1, poo1-sim1 sann1 hiong1, sai1-ping5 lian5 hong1-uan2-hiong1, ji7-lim5-tin3, lam5-ping5 tsiap4 khe1-oo5-tin3, pak4-ping5 tsiap4 hok4-hing1-hiong1."
        ],
        [
          "參、地形：",
          "Sann1, te7-hing5:"
        ],
        [
          "本鄉是海墘的平洋地形，除了二、三丘沙丘以外，椿的攏是誠平的地勢。",
          "Pun2 hiong1 si7 hai2-kinn5 e5 pinn5-iunn5 te7-hing5, tu5-liau2 nng7, sann1 khu1 sua1-khu1 i2-gua7, tshun1 e5 long2 si7 tsiann5 ping5 e5 te7-si3."
        ],
        [
          "肆、交通：",
          "Si3, kau1-thong1:"
        ],
        [
          "南北中央公路，省道彰水路通過本鄉。縣道有員鹿路、番金路，閣配合鄉道、農道，交通誠發達。",
          "Lam5-pak4 tiong1-iong1 kong1-loo7, sing2-to7 tsiong1-tsui2-loo7 thong1-kue3 pun2 hiong1. Kuan7-to7 u7 uan5-lok8-loo7, huan1-kim1-loo7, koh4 phue3-hap8 hiong-to7, long5-to7, kau1-thong1 tsiann5 huat4-tat8."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "埔鹽鄉埤攔水壩和石埤水壩，經過整理了後，是迌，散步的好所在。中華寺佇出水村，建築真大、環境誠媠。",
          "Poo1-iam5-hiong1 pi1-nua5 tsui2-pa3 ham7 tsioh8-pi1 tsui2-pa3, king1-kue3 tsing2-li2 liau2-au7, si7 tshit4-tho5, san3-poo7 e5 ho2-soo2-tsai7. Tiong1-hua5-si7 ti7 tshut4-tsui2-tshuan1, kian3-tiok8 tsin1 tua7, khuan5-king2 tsiann5 sui2."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "農業：稻穀的產量上濟，有「穀鄉」的稱呼。其他猶閣有菜蔬、葡萄等，嘛有飼豬、飼雞業。工商業：有塑膠做鞋仔工廠、羽毛工廠、紙業加工廠等佔卡濟。",
          "Long5-giap8: tiu7-kok4 e5 san2-liong7 siong7 tse7, u7 'kok4-hiong1' e5 tshing1-hoo1. ki5-thann1 iau2-koh u7 tshai3-sue1, phu5-to5 ting2, ma7 u7 tshi7 ti1, tshi7 ke1 giap8. Kang1-siong1-giap8: u7 sok4-ka1 tso3 e5-a2 kang1-tshiunn2, u2-moo5 kang1-tshiunn2, tsua2-giap8 ka1-kang1-tshiunn2 ting2 tsiam3 khah tse7."
        ]
      ],
      "篇名": "埔鹽鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "佇乾隆初年，號名埔心庄，道光年間閣號做大埔心庄，日治民國九年的時陣，改做坡心庄。光復了後，改做埔心鄉，一直到今仔日。",
          "Ti7 khian5-liong5 tshoo1-ni5, ho7-mia5 poo1-sim1-tsng1, to7-kong1 ni5-kan1 koh4 ho7-tso3 tua7-poo1-sim1-tsng1, jit8-ti7 bin5-kok4 kau2 ni5 e5 si5-tsun7, kai2-tso3 pho1-sim1-tsng1. kong1-hok8 liau2-au7, kai2-tso3 poo1-sim1-hiong1, it4-tit8 kau3 kin1-a2-jit8."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鄉佇本縣的中心，東旁是員林鎮，西旁連溪湖鎮，南旁接永靖鄉，北旁是大村鄉。",
          "Pun2 hiong1 ti7 pun2 kuan7 e5 tiong1-sim1, tang1-ping5 si7 uan5-lim5-tin3, sai1-ping5 lian5 khe1-oo5-tin3, lam5-ping5 tsiap4 ing2-tsing7-hiong1, pak4-ping5 si7 tua7-tshuan1-hiong1."
        ],
        [
          "參、地形：",
          "Sann1, te7-hing5:"
        ],
        [
          "本鄉的地勢誠平，是屬「台階地帶」。",
          "Pun2 hiong1 e5 te7-si3 tsiann5 ping5, si7 siok8 'tai5-kai1 te7-tai3' ."
        ],
        [
          "肆、交通：",
          "Si3, kau1-thong1:"
        ],
        [
          "國道高速公路的員林交流道通過本鄉的東西部。省道縱貫公路通過本鄉的東旁，猶閣有員鹿路、大溪路對外交通誠利便。",
          "Kok4-to7 ko1-sok4 kong1-loo7 e5 uan5-lim5 kau1-liu5-to7 thong1-kue3 pun2 hiong1 e5 tang1-sai1-poo7. sing2-to7 tshiong3-kuan3 kong1-loo7 thong1-kue3 pun2 hiong e5 tang1-ping5, iau2-koh u7 uan5-lok8-loo7, tai7-khe1-loo7 tui3-gua7 kau1-thong1 tsiann5 li7-pian7."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "三堯宮、壽桃宮、五湖宮、武聖宮、明聖宮、靈聖宮、忠義廟，其中忠義廟的歷史上久，上有價值。",
          "Sam1-giau5-king1, siu7-tho5-king1, ngoo2-oo5-king1, bu2-siann3-king1, bing5-siann3-king1, ling5-siann3-king1, tiong1-gi7-bio7, ki5-tiong1 tiong1-gi7-bio7 e5 lik8-su2 siong7 ku2, siong7 u7 ke3-tat8."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "農業：農產品有稻穀、泰國柭、巨峰葡萄、菜蔬等。工商業：東西快速公路完成了後，會[毛^火]頭工商業進一步的發展。",
          "Long5-giap8: long5-san2-phin2 u7 tiu7-kok4, thai3-kok4-pat8, ku2-hong1 phu5-to5, tshai3-sue1 ting2. Kang1-siong-giap8: tang1-sai1 khuai3-sok4 kong1-loo7 uan5-sing5 liau2-au7, ue7 tshua7-thau5 kang1-siong1-giap8 tsin3-tsit8-poo7 e5 huat4-tian2."
        ]
      ],
      "篇名": "埔心鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "本鄉佇清朝嘉慶十八年，彰化知縣楊佳森號名永靖。日治初期號做「關帝廟」，民國九年恢復舊名永靖庄，光復了後，才設永靖鄉，一直到今仔日，攏無變更。",
          "Pun2 hiong1 ti7 tshing1-tiau5 ka1-khing3 tsap8-peh4 ni5, tsiong1-hua3 ti1-kuan7 Iong5 Ka1-sim1 ho7-mia5 ing2-tsing7. jit8-ti7 tshoo1-ki5 ho7-tso3 'kuan1-te3-bio7' , bin5-kok4 kau2 ni5 hue1-hok8 ku7 mia5 ian2-tsian7-tsng1, kong1-hok8 liau2-au7, tsiah4 siat4 ian2-tsian7-hiong1, it4-tit8 kau3 kin1-a2-jit8, long2 bo5 pian3-king1."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鄉是佇本縣的中部，東旁接社頭鄉，西旁連溪湖鎮，南旁接田尾鄉，北旁連員林鎮、埔心鄉。",
          "Pun2 hiong1 si7 ti7 pun2 kuan7 e5 tiong1-poo7, tang1-ping5 tsiap4 sia7-thau5-hiong1, sai1-ping5 lian5 khe1-oo5-tin3, lam5-ping5 tsiap4 tshan5-bue2-hiong1, pak4-ping5 lian5 uan5-lim5-tin3, poo1-sim1-hiong1."
        ],
        [
          "參、地形：",
          "Sann1, te7-hing5:"
        ],
        [
          "本鄉的地勢誠平，是「台階地帶」的好所在。",
          "Pun2 hiong1 e5 te7-si3 tsiann5 ping5, si7 'tai5-kai1 te7-tai3' e5 ho2-soo2-tsai7."
        ],
        [
          "肆、交通：",
          "Si3, kau1-thong1:"
        ],
        [
          "縱貫鐵路通過本鄉的東部，干單普通車有停睏。台一線縱貫公路通過本鄉，是本鄉對外的主要交通。台汽客運及員客佇本鄉攏有設站。永興路、永坡路、永社路攏通往附近的鄉鎮。",
          "Tshiong3-kuan3 thih4-loo7 thong1-kue3 pun2 hiong1 e5 tang1-poo7, kan1-ta1 phoo2-thong1-tshia u7 thing5-khun3. Tai5-it4-suann3 tshiong3-kuan3 kong1-loo7 thong1-kue3 pun2 hiong1, si7 pun2 hiong1 tui3-gua7 e5 tsu2-iau3 kau1-thong1. Tai5-khi3 kheh4-un7 kap4 uan5-kheh4 ti7 pun2 hiong1 long2 u7 siat4 tsam7. Ing2-hing1-loo7, ing2-pho1-loo7, ing2-sia7-loo7 long2 thong1 ong2 hu7-kin7 e5 hiong1-tin3."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "「餘三館」是三級古蹟，是台灣十間大古厝之一。永安宮、甘霖宮、永福宮、英烈祠、恩烈祠、陳氏家廟、邱氏宗祠、江氏濟陽堂，攏有的歷史地位。",
          "'I5-sam1-kuan2' si7 sann1 kip4 koo2-tsik4, si7 tai5-uan5 tsap8 king1 tua7 koo2 tshu3 tsi1 it4. Ing2-an1-king1, kam1-lim5-king1, ing2-hok4-king1, ing1-liat8-su5, in1-liat8-su5, tan5--si7 ka1-bio7, khu1--si7 tsong1-su5, kang1-si7 tse3-iong5-tong5, long2 u7 in1 e5 lik8-su2 te7-ui7."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "主要作物有稻穀、菜蔬、花草、樹仔栽、荖花、荖葉等。果菜批發市場，逐日供應互台北市，真出名。五福村、港西村、獨鰲村、湳港村的花草園藝嘛誠有名。水耕菜蔬及高品質柭仔嘛誠受歡迎。",
          "Tsu2-iau3 tsoh4-but8 u7 tiu7-kok4, tshai3-sue1, hue1-tshau2, tshiu7-a2-tsai1, lau2-hue1, lau2-hioh8 ting2. Ko2-tshai3 phi1-huat4 tshi7-tiunn5, tak8-jit8 kiong1-ing3 hoo7 tai5-pak-tshi7, tsin1 tshut4-mia5. Ngoo2-hok4-tshuan1, kang2-sai1-tshuan1, tok8-ngo5-tshuan1, lam5-kang2-tshuan1 e5 hue1-tshau2 uan5-ge7 ma7 tsiann5 iu2-mia5. Tsui2-king1 tshai3-sue1 kap4 ko1 phin2-tsit4 pat8-a2 ma7 tsiann5 siu7 huan1-ging5."
        ]
      ],
      "篇名": "永靖鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "本鄉的原名是舊社社頭，清熙年間成立大武邵堡，世宗雍正年分東、西二堡，高宗乾隆的時陣，閣再分舊社庄、社頭街。日治時代攏號做社頭庄。光復了後，才改做社頭鄉，到今仔日猶無變。",
          "Pun2 hiong1 e5 guan5-mia5 si7 ku7-sia7 sia7-thau5, tshinn1-hi1 ni5-kan1 sing5-lip8 tua7-bu2-sio7-po2, se3-tsong1 iong1-tsing3 ni5 hun1 tang1, sai1 nng7 po2, ko1-tsong1 khian5-liong5 e5 si5-tsun7, koh4-tsai3 hun1 ku7-sia7-tsng1, sia7-thau5-ke1. jit8-ti7 si5-tai7 long2 ho7-tso3 sia7-thau5-tsng1. kong1-hok8 liau2-au7, tsiah4 kai2-tso3 sia7-thau5-hiong1, kau3 kin1-a2-jit8 iau2 bo5 pian3."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鄉是佇本縣的東南旁，東旁接南投縣，西旁接永靖鄉及田尾鄉，南旁連田中鎮，北旁接員林鎮。",
          "Pun2 hiong1 si7 ti7 pun2 kuan7 e5 tang1-lam5-ping5, tang1-ping5 tsiap4 lam5-tau5-kuan7, sai1-ping5 tsiap4 ing2-tsing7-hiong1 kap4 tshan5-bue2-hiong1, lam5-ping5 lian5 tian5-tiong1-tin3, pak4-ping5 tsiap4 uan5-lim5-tin3."
        ],
        [
          "參、地形：",
          "Sann1, te7-hing5:"
        ],
        [
          "本鄉東旁接八卦山脈，是「丘陵地帶」；西旁連海墘平洋，是「台階地帶」。",
          "Pun2 hiong1 tang1-ping5 tsiap4 pat-kua3 suann1-meh8, si7 'khu1-ling5 te7-tai3' ; sai1-ping5 lian5 hai2-kinn5 pinn5-iunn5, si7 'tai5-kai1 te7-tai3' ."
        ],
        [
          "肆、交通：",
          "Si3, kau1-thong1:"
        ],
        [
          "員集路－北旁接員林，南旁到集集。縱貫鐵路通過本鄉，嘛有設站，交通誠利便。",
          "Uan5-tsip8-loo7 －pak4-ping5 tsiap4 uan5-lim5, lam5-ping5 kau3 tsip8-tsip8. Tshiong3-kuan3 thih4-loo7 thong1-kue3 pun2 hiong1, ma7 u7 siat4 tsam7, kau1-thong1 tsiann5 li7-pian7."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "清水岩寺：是中部三間上出名的岩寺之一，嘛是台灣八景之一。清水岩遊樂區：是中部地區新開發旅遊的所在。",
          "Tshing1-tsui2-gam5-si7: si7 tiong1-poo7 sann1 king1 siong7 tshut4-mia5 e5 gam5-si7 tsi1 it4, ma7 si7 tai5-uan5 pat4 king2 tsi1 it4. Tshing1-tsui2-giam5 iu5-lok8-khu1: si7 tiong1-poo7 te7-khu1 sin1 khai1-huat4 li2-iu5 e5 soo2-tsai7."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "農業：平地出產稻穀、菜蔬、柭仔。山坡地出產龍眼、荔枝、旺萊、檨仔、木瓜、楊桃等。工商業：成衣、織袜仔、縮帶工廠、歸庄頭攏有，予人呵咾講是「袜仔王國」。",
          "Long5-giap8: pinn5-te7 tshut4-san2 tiu7-kok4, tshai3-sue1, pat8-a2. suann1-pho1-te7 tshut4-san2 ling5-king2, nai7-tsi1, ong5-lai5, suainn7-a2, bok8-kue1, iunn5-tho5 ting2. Kang1-siong-giap8: seng5-i1, tsit4-bueh8-a2, sok4-tua3 kang1-tshiunn2, kui1 tsng1-thau5 long2 u7, hoo7 lang5 o1-lo2 kong2 si7 'bueh8-a2 ong5-kok4' ."
        ]
      ],
      "篇名": "社頭鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "本鄉原來的名是二八水，到清康熙年的時改做二八水庄，日治時代改做二水，光復了後改做二水鄉，一直到今仔日。",
          "Pun2 hiong1 guan5-lai5 e5 mia5 si7 ji7-pat4-tsui2, kau3 tshing1 khong1-hi1 ni5 e5 si5 kai2-tso3 ji7-pat4-tsui2-tsng1, jit8-ti7 si5-tai7 kai2-tso3 ji7-tsui2, kong1-hok8 liau2-au7 kai2-tso3 ji7-tsui2-hiong1, it4-tit8 kau3 kin1-a2-jit8."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鄉是佇本縣的東南，東旁接南投縣，西旁連溪州鄉，南旁接雲林縣，北旁連田中鎮。",
          "Pun2 hiong1 si7 ti7 pun2 kuan7 e5 tang1-lam5, tang1-ping5 tsiap4 lam5-tau5-kuan7, sai1-ping5 lian5 khe1-tsiu1-hiong1, lam5-ping5 tsiap4 hun5-lim5-kuan7, pak4-ping5 lian5 tian5-tiong1-tin3."
        ],
        [
          "參、地形：",
          "Sann1, te7-hing5:"
        ],
        [
          "本鄉東北旁是八卦山脈，屬「丘陵地帶」西南旁的地勢誠平，屬「台階地帶」。",
          "Pun2 hiong1 tang1-pak4-ping5 si7 pat4-kua3 suann1-meh8, siok8 'khu1-ling5 te7-tai3' sai1-lam5-ping5 e5 te7-si3 tsiann5 ping5, siok8 'tai5-kai1 te7-tai3' ."
        ],
        [
          "肆、交通：",
          "Si3, kau1-thong1:"
        ],
        [
          "縱貫鐵路：北往台北、花蓮、台東，南通高雄到台東。集集線鐵路：對二水到車埕長28公里。目前，「集集之旅」是歇睏日迌好所在。公路：東西南北路攏會通，接高速公路會當通南北的大都市。",
          "Tshiong3-kuan3 thih4-loo7: pak4 ong2 tai5-pak4, hua1-lian1, tai5-tang1, lam5 thang1 ko1-hiong5 kau3 tai5-tang1. Tsip8-tsip8-suann3 thih4-loo7: tui3 ji7-tsui2 kau3 tshia1-tiann5 tng5 28 kong1-li2. bok8-tsian5, 'tsip8-tsip8-tsu-lu2' si7 hioh4-khun3-jit8 tshit4-tho5 ho2-soo2-tsai7. Kong1-loo7: tang1-sai1 lam5-pak4-loo7 long2 e7 thong1, tsiap4 ko1-sok4 kong1-loo7 e7-tang3 thong1 lam5-pak4 e5 tua7-too-tshi7."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "林先生廟：佇源泉村，風景誠媠，古色古香，是郊遊迌的好所在。碧雲禪寺：環境幽雅。松柏嶺登廟步道：全程有六公里，景色真媠。",
          "Lim5 sian1-sinn1 bio7: ti7 guan5-tsuann5-tshuan1, hong1-king2 tsiann5 sui2, koo2-sik4-koo2-hiong1, si7 kau1-iu5 tshit4-tho5 e5 ho2 soo2-tsai7. Phik4-hun5 sian5-si7: khuan5-king2 iu1-nga2. Tshing5-peh4-nia2 ting1-bio7 poo7-to7: tsuan5 tiann5 u7 lak8 kong1-li2, king2-sik4 tsin1 sui2."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "農業：生產真濟檳榔、芎蕉、龍眼、甘蔗、茶葉、稻穀、蘆筍及熱帶水果。工商：華成紙廠、永豐、全興兩間採砂石工廠。手工藝有竹器加工，墨盤、藝品等。",
          "Long5-giap8: sing1-san2 tsin1 tse7 pin1-nng5, kin1-tsio1, ling5-king2, kam1-tsia3, te5-hioh8, tiu7-kok4, loo5-sun2 kap4 jiat8-tai3 tsui2-ko2. Kang1-siong: hua3-sing5 tsua2-tshiunn2, ing2-hong1, tsuan5-hing1 nng7 king1 tshai2 sua1-tsioh8 kang1-tshiunn2. tshiu2-kang1-ge7 u7 tik4-khi3 ka1-kang1, bak8-puann5, ge7-phin2 ting2."
        ]
      ],
      "篇名": "二水鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "本鎮的舊名是寶斗。清朝道光二年改名北斗。光復了後，設北斗區及北斗鎮，民國三十九年改做北斗鎮，一直到今仔日。",
          "Pun2 tin3 e5 ku7 mia5 si7 po2-tau2. tshing1-tiau5 to7-kong1 ji7 ni5 kai2-mia5 pak4-tau2. kong1-hok8 liau2-au7, siat4 pak4-tau2-khu1 kap4 pak4-tau2-tin3, bin5-kok4 sann-tsap8-kau2 ni5 kai2-tso3 pak4-tau2-tin3, it4-tit8 kau3 kin1-a2-jit8."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鎮佇本縣的東南方，東旁接田中鎮，西旁連埤頭鄉，南旁接溪州鄉，北旁接田尾鄉。",
          "Pun2 tin3 ti7 pun2 kuan7 e5 tang1-lam5-hong1, tang1-ping5 tsiap4 tian5-tiong1-tin3, sai1-ping5 lian5 pi1-thau5-hiong1, lam5-ping5 tsiap4 khe1-tsiu1-hiong1, pak4-ping5 tsiap4 tshan5-bue2-hiong1."
        ],
        [
          "參、地形：",
          "Sann1, te7-hing5:"
        ],
        [
          "本鎮的地勢誠平，是海墘平洋的好所在。",
          "Pun2 tin3 e5 te7-si3 tsiann5 ping5, si7 hai2-kinn5 pinn5-iunn5 e5 ho2-soo2-tsai7."
        ],
        [
          "肆、交通：",
          "Si3, kau1-thong1:"
        ],
        [
          "台一線縱貫公路通過本鎮。縣道佮附近的鄉鎮相接，交通真利便。",
          "Tai5-it4-suann3 tshiong3-kuan3 kong1-loo7 thong1-kue3 pun2 tin3. Kuan7-to7 kah4 hu7-kin7 e5 hiong1-tin3 sio1-tsiap4, kau1-thong tsin1 li7-pian7."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "奠安宮、大榕樹、牛墟。",
          "Ting7-an1-king1, Tua7-tshing5-tshiu7, Gu5-hi1."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "農業：稻穀、花草。特產：酥糖、肉圓、粉絲。工業產品：做繩仔。",
          "Long5-giap8: tiu7-kok4, hue1-tshau2. Tik8-san2: soo1-thng5, bah4-uan5, hun2-si1.Kang1-giap8 san2-phin2: tso3 soh4-a2."
        ]
      ],
      "篇名": "北斗鎮"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "本鎮舊名是二林社，康熙年間設二林堡，後來閣設二林街，光復了後才改做二林鎮。",
          "Pun2 tin3 ku7 mia5 si7 ji7-lim5-sia7, khong1-hi1 ni5-kan1 siat4 ji7-lim5-po2, au7-lai5 koh4 siat4 ji7-lim5-ke1, kong1-hok8 liau2-au7 tsiah4 kai2-tso3 ji7-lim5-tin3."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鎮佇本縣的西南方，東旁接埤頭鄉，西旁連芳苑鄉，南旁接竹塘、大城鄉，北旁隔一條舊濁水溪佮埔鹽鄉、溪湖鎮相看。",
          "Pun2 tin3 ti7 pun2 kuan7 e5 sai1-lam5-hong1, tang1-ping5 tsiap4 pi1-thau5-hiong1, sai1-ping5 lian5 hong1-uan2-hiong1, lam5-ping5 tsiap4 tik4-tong5, tua7-siann5-hiong1, pak4-ping5 keh4 tsit8 tiau5 ku7 lo5-tsui2-khe1 kah4 poo1-iam5-hiong1, khe1-oo5-tin3 sio1-khuann3."
        ],
        [
          "參、地形：",
          "Sann1, te7-hing5:"
        ],
        [
          "本鎮的地勢誠平，是海墘平洋的好所在。",
          "Pun2 tin3 e5 te7-si3 tsiann5 ping5, si7 hai2-kinn5 pinn5-iunn5 e5 ho2-soo2-tsai7."
        ],
        [
          "肆、交通：",
          "Si3, kau1-thong1:"
        ],
        [
          "二溪、斗苑、大成、太平、竹林、原竹及舊二路攏通往縣內各所在。台汽、員林客運，統聯客運，攏有班車交通誠利便。",
          "Ji7-khe1, tau2-uan2, tua7-siann5, thai3-ping5, tik4-na5, guan5-tik4 kap4 ku7-ji7-loo7 long2 thong1 ong2 kuan7-lai7 kok4 soo2-tsai7. Tai5-khi3, uan5-lim5 kheh4-un7, thong2-lian5 kheh4-un7, long2 u7 pan1-tshia1 kau1-thong1 tsiann5 li7-pian7."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "仁和宮、伍天宮已經有歸百年的歷史。至揚宮規模誠大，有遊覽的價值。",
          "Jin5-ho5-king1, ngoo2-thian1-king1 i2-king1 u7 kui1-pah4 ni5 e5 lik8-su2. Tsi3-iong5-king1 kui1-boo5 tsiann5 tua7, u7 iu5-lam2 e5 ke3-tat8."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "農業：稻穀、甘蔗、菜蔬上濟。猶閣有蘆筍、金香葡萄、土豆、香瓜等。芳苑工業區的開發，[毛^火]起二林工商業的發展。",
          "Long5-giap8: tiu7-kok4, kam1-tsia3, tshai3-sue1 siong7 tse7. iau2-koh4 u7 loo5-sun2, kim1-hiong1 phu5-to5, thoo5-tau7, phang1-kue1 ting2. Hong1-uan2 kang1-giap8-khu1 e5 khai1-huat4, tshua7 khi2 ji7-lim5 kang1-siong1-giap8 e5 huat4-tian2."
        ]
      ],
      "篇名": "二林鎮"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "本鄉佇清朝道光初年，號做田尾庄。日治的時，設有海豐崙區，後來閣設田尾庄。光復了後，才改做田尾鄉，一直到今仔日。",
          "Pun2 hiong1 ti7 tshing1-tiau5 to7-kong1 tshou1-ni5, ho7-tso3 tshan5-bue2-tsng1. jit8-ti7 e5 si5, siat4-iu2 hai2-hong1-lun7 khu1, au7-lai5 ko4 siat4 tshan5-bue2-tsng1. kong1-hok8 liau2-au7, tsiah4 kai2-tso3 tshan5-bue2-hiong1, it4-tit8 kau3 kin1-a2-jit8."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鄉是佇本縣的中南部，東旁接社頭鄉、田中鎮，西旁連埤頭鄉、溪湖鎮，南旁佮北斗鎮相隔壁，北旁佮永靖鄉相連。",
          "Pun2 hiong1 si7 ti7 pun2 kuan7 e5 tiong1-lam5-poo7, tang1-ping5 tsiap4 sia7-thau5-hiong1, tian5-tiong1-tin3, sai1-ping5 lian5 pi1-thau5-hiong1, khe1-oo5-tin3, lam5-ping5 kah4 pak4-tau2-tin3 sio1-keh4-piah4, pak4-ping5 kah4 ian2-tsian7-hiong1 sio1-lian5."
        ],
        [
          "參、地形：",
          "Sann1, te7-hing5:"
        ],
        [
          "本鄉的地勢誠平，是海墘平洋的好所在。",
          "Pun2 hiong1 e5 te7-si3 tsiann5 ping5, si7 hai2-kinn5 pinn5-iunn5 e5 ho2-soo2-tsai7."
        ],
        [
          "肆、交通：",
          "Si3, kau1-thong1:"
        ],
        [
          "縱貫公路有台汽客運對本鄉通過。縣道對北斗經過本鄉的溪仔頂、海豐崙到溪湖。嘛有員林客運的班車。",
          "Tshiong3-kuan3 kong1-loo7 u7 tai5-khi3 kheh4-un7 tui3 pun2 hiong1 thong1-kue3. Kuan7-to7 tui3 pak4-tau2 king1-kue3 pun2 hiong1 e5 khe1-a2-ting2, hai2-hong1-lun7 kau3 khe1-oo5. Ma7 u7 uan5-lim5 kheh4-un7 e5 pan1-tshia1."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "民生路歸條路的兩旁的「公路花園」，菊花生產專業區。廣善堂：奉祀武聖關公。沛霖宮：供奉二小國王的獨山明王夫婦。",
          "Bin5-sing1-loo7 kui1 tiau5 loo7 e5 nng7 ping5 e5 'kong1-loo7 hue1-hng5' , kiok4-hue1 sing1-san2 tsuan1-giap8-khu1. Kong2-sian7-tong5: hong7-su7 bu2-siann3 kuan1-kong1. Phue3-lim5-king1: king1-hong7 ji7-sio2 kok4-ong5 e5 tok8-san1 bing5-ong5 hu1-hu7."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "有稻穀、菜蔬、花草、劍蘭、花草栽仔盆、蘆筍等。",
          "U7 tiu7-kok4, tshai3-sue1, hue1-tshau2, kiam3-lan5, hue1-tshau2 tsai1-a2-phun5, loo5-sun2 ting2."
        ]
      ],
      "篇名": "田尾鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "本鄉佇清朝道光的初年，號做埤頭庄。日治的時，初設小埔心區，後來閣設埤頭庄。光復了後，才改做埤頭鄉，一直到今仔日。",
          "Pun2 hiong1 ti7 tshing1-tiau5 to7-kong1 e5 tshoo1-ni5, ho7-tso3 pi1-thau5-tsng1. jit8-ti7 e5 si5, tshoo1 siat4 sio2-poo1-sim1-khu1, au7-lai5 koh4 siat4 pi1-thau5-tsng1. kong1-hok8 liau2-au7, tsiah4 kai2-tso3 pi1-thau5-hiong1, it4-tit8 kau3 kin1-a2-jit8."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鄉佇本縣南方，東旁接北斗鎮，西旁連二林鎮，南旁接溪洲、竹塘鄉，北旁連田尾鄉、溪湖鎮。",
          "Pun2 hiong1 ti7 pun2 kuan7 lam5-hong1, tang1-ping5 tsiap4 pak4-tau2-tin3, sai1-ping5 lian5 ji7-lim5-tin3, lam5-ping5 tsiap4 khe1-tsiu1, tik4-tong5-hiong1, pak4-ping5 lian5 tshan5-bue2-hiong1, khe1-oo5-tin3."
        ],
        [
          "參、地形：",
          "Sann1, te7-hing5:"
        ],
        [
          "本鄉的地勢誠平，是海墘平洋的好所在。",
          "Pun2 hiong1 e5 te7-si3 tsiann5 ping5, si7 hai2-kinn5 pinn5-iunn5 e5 ho2-soo2-tsai7."
        ],
        [
          "肆、交通：",
          "Si3, kau1-thong1:"
        ],
        [
          "彰水路經過秀水、溪湖通過本鄉，南到雲林縣。縣道經過合興村了後，接北斗、二林、竹塘。",
          "Tsiong1-tsui2-loo7 king1-kue3 siu3-tsui2, khe1-oo5 thong1-kue3 pun2 hiong1, lam5 kau3 hun5-lim5-kuan7. Kuan7-to7 king1-kue3 hap8-hing3-tshuan1 liau2-au7, tsiap4 pak4-tau2, ji7-lim5, tik4-tong5."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "合興村的「合興宮」建築誠媠、真大，香火誠旺，是遊賞的好所在。",
          "Hap8-hing3-tshuan e5 'hap8-hing3-king1' kian3-tiok8 tsiann5 sui2, tsin1 tua7, hiunn1-hue2 tsiann5 ong7, si7 iu5-siunn2 e5 ho2-soo2-tsai7."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "豐崙村、豐腳村是農業工業區，逐項生產工廠攏真濟，飼豬、飼雞的畜牧場，每一個庄頭攏有。",
          "Hong1-lun7-tshuan1, hong1-kha1-tshuan1 si7 long5-giap8 kang1-giap8-khu1, tak8-hang7 sing1-san2 kang1-tshiunn2 long2 tsin1 tse7, tshi7 ti1, tshi7 ke1 e5 thiok4-bok8-tiunn5, mui2 tsit8 e5 tsng1-thau5 long2 u7."
        ]
      ],
      "篇名": "埤頭鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "本鄉佇清朝道光初年的時陣，號做番仔控莊。日治時，改做沙山庄。光復了後，叫芳苑鄉，一直到今仔日。",
          "Pun2 hiong1 ti7 tshing1-tiau5 to7-kong1 tshoo1-ni5 e5 si5-tsun7, ho7-tso3 huan1-a2-khang3-tsng1. jit8-ti7 si5, kai2-tso3 sua1-suann1-tsng1. kong1-hok8 liau2-au7, kio3 hong1-uan2-hiong1, it4-tit8 kau3 kin1-a2-jit8."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鄉佇本縣的西方，東旁接二林鎮，西旁是台灣海峽，南旁接大城鄉，北旁連福興鄉。",
          "Pun2 hiong1 ti7 pun2 kuan7 e5 sai1-hong1, tang1-ping5 tsiap4 ji7-lim5-tin3, sai1-ping5 si7 tai5-uan5 hai2-kiap4, lam5-ping5 tsiap4 tua7-siann5-hiong1, pak4-ping5 lian5 hok4-hing1-hiong1."
        ],
        [
          "參、地形：",
          "Sann1, te7-hing5:"
        ],
        [
          "本鄉的土地是海墘平洋，呣拘砂丘真濟地勢對東旁向西旁一直斜落去海邊。",
          "Pun2 hiong1 e5 thoo2-te7 si7 hai2-kinn5 pinn5-iunn5, m7-ku2 sua1-khu1 tsin1 tse7 te7-si3 tui3 tang1-ping5 ng3 sai1-ping5 it4-tit8 tshia5 loh8 khi3 hai2-pinn1."
        ],
        [
          "肆、交通：",
          "Si3, kau1-thong1:"
        ],
        [
          "斗苑路、芳漢路（台17）濱海快速道路，二溪路、功湖路、芳新路是上重要的交通，佮附近的鄉鎮相接，交通利便。",
          "Tau2-uan2-loo7, hong1-han3-loo7 (tai5 17) pin1-hai2 khuai3-sok4 to7-loo7, ji7-khe1-loo7, kong1-oo5-loo7, hong1-sin1-loo7 si7 siong7 tiong7-iau3 e5 kau1-thong1, kah4 hu7-kin7 e5 hiong1-tin3 sio1-tsiap4, kau1-thong1 li7-pian7."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "民生村的福海宮，閣號做王功媽祖廟，建築誠媠。福海宮邊仔的福海公園，遊客攏真欣賞。",
          "Bin5-sing1-tshuan1 e5 hok4-hai2-king1, koh4 ho7-tso3 ong5-king1 ma2-tsoo2-bio7, kian3-tiok8 tsiann5 sui2. Hok4-hai2-king1 pinn-a2 e5 hok4-hai2 kong1-hng5, iu5-kheh4 long2 tsin1 him1-siong2."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "物產方面是水產上濟，有蚵仔、魚、蝦、鰻、貝類。田地稻穀、土豆、蘆筍、柳丁。芳苑工業區當咧開發中。",
          "But8-san2 hong1-bin7 si7 tsui2-san2 siong7 tse7, u7 o5-a2, hi5, he5, mua5, pue3-lui7. Tshan5-te7 tiu7-kok4, thoo5-tau7, loo5-sun2, liu2-ting1. Hong1-uan2 kang1-giap8-khu1 tng1 leh4 khai1-huat4 tiong1."
        ]
      ],
      "篇名": "芳苑鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "本鄉原來的名是大城厝，日治的時，設有大城厝庄，大城庄。民國九年改做大城，光復了後，才號做大城鄉，一直到今仔日。",
          "Pun2 hiong1 guan5-lai5 e5 mia5 si7 tua7-siann5-tshu3, jit8-ti7 e5 si5, siat4-iu2 tua7-siann5-tshu3-tsng1, tua7-siann5-tsng1. bin5-kok4 kau2 ni5 kai2-tso3 tua7-siann5, kong1-hok8 liau2-au7, tsiah4 ho7-tso3 tua7-siann5-hiong1, it4-tit8 kau3 kin1-a2-jit8."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鄉佇本縣的西南方，東旁接竹塘鄉，西旁連台灣海峽，南旁是濁水溪，北旁接芳苑鄉及二林鎮。",
          "Pun2 hiong1 ti7 pun2 kuan7 e5 sai1-lam5-hong1, tang1-ping5 tsiap4 tik4-tong5-hiong1, sai1-ping5 lian5 tai5-uan5 hai2-kiap4, lam5-ping5 si7 lo5-tsui2-khe1, pak4-ping5 tsiap4 hong1-uan2-hiong1 kap4 ji7-lim5-tin3."
        ],
        [
          "參、地形：",
          "Sann1, te7-hing5:"
        ],
        [
          "本鄉的地是海墘平洋，除了西南部有一寡沙丘以外，其他的所在地勢攏誠平。",
          "Pun2 hiong1 e5 te7 si7 hai2-kinn5 pinn5-iunn5, tu5-liau2 sai1-lam5-poo7 u7 tsit8-kua2 sua1-khu1 i2-gua7, ki5-thann e5 soo2-tsai7 te7-si3 long2 tsiann5 ping5."
        ],
        [
          "肆、交通：",
          "Si3, kau1-thong1:"
        ],
        [
          "濱海公路通車了後，交通加足方便。",
          "Pin1-hai2 kong1-loo7 thong1-tshia1 liau2-au7, kau1-thong1 ke1 tsiok4 hong1-pian7."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "咸安宮、西港崙、古巖禪寺及興山公園等。",
          "Hiam5-an1-king1, sai1-kang2-lun7, koo2-giam5 sian5-si7 kap4 hing1-san1 kong1-hng5 ting2."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "農業有生產稻穀、西瓜、土豆上濟。漁業是甲殼類、軟腳類卡濟。",
          "Long5-giap8 u7 sing1-san2 tiu7-kok4, si1-kue1, thoo5-tau7 siong7 tse7. hi5-giap8 si7 kah4-khak4 lui7, nng2-kha1 lui7 khah4 tse7."
        ]
      ],
      "篇名": "大城鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "竹塘的舊名是蘆竹頭，清朝道光初年，號做九塊厝庄及內新厝庄。日治後，改名號做竹塘庄。光復了後，才叫做竹塘鄉，一直到今仔日。",
          "Tik4-tong5 e5 ku7 mia5 si7 loo5-tik4-thau5, tshing1-tiau5 to7-kong1 tshoo1-ni5, ho7-tso3 kau2-teh4-tshu3-tsng1 kap4 lai7-sin1-tshu3-tsng1. jit8-ti7 au7, kai2 mia5 ho7-tso3 tik4-tong5-tsng1. kong1-hok8 liau2-au7, tsiah4 kio3-tso3 tik4-tong5-hiong1, it4-tit8 kau3 kin1-a2-jit8."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鄉佇本縣的西南方，東旁接埤頭鄉，西旁連大城鄉，南旁接雲林縣的西螺鎮，北旁連二林鎮。",
          "Pun2 hiong1 ti7 pun2 kuan7 e5 sai1-lam5-hong1, tang1-ping5 tsiap4 pi1-thau5-hiong1, sai1-ping5 lian5 tua7-siann5-hiong1, lam5-ping5 tsiap4 hun5-lim5-kuan7 e5 sai1-le5-tin3, pak4-ping5 lian5 ji7-lim5-tin3."
        ],
        [
          "參、地形：",
          "Sann1, te7-hing5:"
        ],
        [
          "本鄉的地勢誠平，是海洋平洋。",
          "Pun2 hiong1 e5 te7-si3 tsiann5 ping5, si7 hai2-iunn5 pinn5-iunn5."
        ],
        [
          "肆、交通：",
          "Si3, kau1-thong1:"
        ],
        [
          "南北向有中央公路，東西向有竹林路通過本鄉。",
          "Lam5-pak4-hiong3 u7 tiong1-iong1 kong1-loo7, tang1-sai1-hiong3 u7 tik4-na5-loo7 thong1-kue3 pun2 hiong1."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "明航寺、慈航宮、醒靈宮、名聲通全省。文武廟奉祀大成至聖先師及關聖帝君。廟的頭前，月眉湖中起一對塔，號做「春秋閣」。",
          "Bing5-hong5-si7, tsu5-hong5-king1, tshinn2-ling5-king1, mia5-siann1 thang1 tsuan5 sing2. Bun5-bu2-bio7 hong7-su7 tai7-sing5-tsi3-siann3 sian1-su1 kap4 kuan1-siann3 te3-kun1. bio7 e5 thau5-tsing5, geh8-bai5-oo5 tiong1 khi2 chit8 tui3 thah4, ho7-tso3 'tshun1-tshiu1-koh4' ."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "稻穀上濟，生產「濁水米」全省通人知。經濟作物有洋菇、金香葡萄及菜蔬。",
          "Tiu7-kok4 siong7 tse7, sing1-san2 'lo5-tsui2-bi2' tsuan5 sing2 thong1-lang5-tsai1. King1-tse3 tsoh4-but8 u7 iunn5-koo1, kim1-hiong1 phu5-to5 kap4 tshai3-sue1."
        ]
      ],
      "篇名": "竹塘鄉"
    },
    {
      "段": [
        [
          "壹、地名的由來：",
          "It4, te7-mia5 e5 iu5-lai5:"
        ],
        [
          "乾隆初年號做三條圳庄，光緒十四年，叫溪州堡。民國九年，設溪州庄，光復了後，改名號做溪州鄉，一直到今仔日。",
          "Khian5-liong5 tshoo1-ni5 ho7-tso3 sann1-tiau5-tsun3-tsng1, kong1-su7 tsap8-si3 ni5, kio3 khe1-tsiu1-po2. bin5-kok4 kau2 ni5, siat4 khe1-tsiu1-tsng1, kong1-hok8 liau2-au7, kai2 mia5 ho7-tso3 khe1-tsiu-hiong1, it4-tit8 kau3 kin1-a2-jit8."
        ],
        [
          "貳、地理位置：",
          "Ji7, te7-li2 ui7-ti3:"
        ],
        [
          "本鄉佇本縣的上南旁，東旁接二水鄉，西旁連竹塘、埤頭鄉，南旁佮雲林縣的濁水溪隔界，北旁連北斗鎮。",
          "Pun2 hiong1 ti7 pun2 kuan7 e5 siong7 lam5-ping5, tang1-ping5 tsiap4 ji7-tsui2-hiong1, sai1-ping5 lian5 tik4-tong5, pi1-thau5-hiong1, lam5-ping5 kah4 hun5-lim5-kuan7 e5 lo5-tsui2-khe1 keh4-kai3, pak4-ping5 lian5 pak4-tau2-tin3."
        ],
        [
          "參、地形：",
          "Sann1, te7-hing5:"
        ],
        [
          "本鄉的東南部是「丘陵地帶」：西北部是「台階地帶」。",
          "Pun2 hiong1 e5 tang1-lam5-poo7 si7 'khu1-ling5 te7-tai3' : sai1-pak-poo7 si7 'tai5-kai1 te7-tai3' ."
        ],
        [
          "肆、交通：",
          "Si3, kau1-thong1:"
        ],
        [
          "台一線省道通過本鄉南北二向，經過西螺大橋通往西螺、高雄。東西向嘛有縣道通往附近的鄉鎮。高速公路的中沙大橋，嘛佇本鄉境內。",
          "Tai5-it-suann3 sing2-to7 thong1-kue3 pun2 hiong1 lam5-pak4 ji7-hiong3, king1-kue3 sai1-le5 tua7 kio5 thong1 ong2 sai1-le5, ko1-hiong5. tang1-sai1-hiong3 ma7 u7 kuan7-to7 thong1 ong2 hu7-kin7 e5 hiong1-tin3. Ko1-sok4 kong1-loo7 e5 tiong3-sua1 tua7 kio5, ma7 ti7 pun2 hiong1 king2-lai7."
        ],
        [
          "伍、名勝古蹟：",
          "Goo7, bing5-sing3 koo2-tsik4:"
        ],
        [
          "有后天宮、聖安宮、復興宮及法圓禪寺等。",
          "U7 hio7-thian1-king1, siann3-an1-king1, hok8-hing1-king1 kap4 huat4-inn5 sian5-si7 ting2."
        ],
        [
          "陸、物產及工商業：",
          "Lak8, but8-san2 kap4 kang1-siong-giap8:"
        ],
        [
          "稻穀生產上濟，食的甘蔗及糖甘蔗嘛真濟；近來嘛有推廣柭仔、菜蔬、花草、菜栽園、花栽園。",
          "Tiu7-kok4 sing-san2 siong7 tse7, tsiah8 e5 kam1-tsia3 kap4 thng5-kam1-tsia3 ma7 tsin1 tse7; kin7-lai5 ma7 u7 thui1-kong2 pat8-a2, tshai3-sue1, hue-tshau2, tshai3-tsai1-hng5, hue-tsai1-hng5."
        ]
      ],
      "篇名": "溪州鄉"
    }
  ]
}
