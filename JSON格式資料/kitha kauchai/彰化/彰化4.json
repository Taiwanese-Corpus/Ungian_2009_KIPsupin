{
  "出版年": "2003",
  "出版者": "彰化縣政府",
  "年級別": "二下",
  "文類": "其他教材",
  "書名": "彰化縣國民小學鄉土語言臺語其他教材第四冊",
  "書寫系統": "漢羅",
  "資料": [
    {
      "段": [
        [
          "小朋友請注意， 行路愛細膩，",
          "sio2-ping5-iu2 tshiann2 tsu3-i3,kiann5-loo7 ai3 se3-ji7,"
        ],
        [
          "紅燈著愛停，tshenn燈才過去，",
          "ang5-ting tioh8-ai3 thing5, tshenn ting tsiah kue3--khi3,"
        ],
        [
          "十字路口守規矩，",
          "sip8-ji7 loo7-khau2 siu2-kui-ki2,"
        ],
        [
          "欲過大路看四邊，",
          "beh kue3 tua7 loo7 khuann3 si3-pinn,"
        ],
        [
          "平安倒轉去，",
          "ping5-an to3 tng2--khi3,"
        ],
        [
          "快樂閣歡喜。",
          "khuai3-lok8 kok huann-hi2."
        ]
      ],
      "篇名": "第一課  青紅燈"
    },
    {
      "段": [
        [
          "龍眼乾，三兩半，",
          "ling5-ging2-kuann, sann niu2-puann3,"
        ],
        [
          "你點燈，我來看。",
          "li2 tiam2-ting, gua2 lai5 khuann3."
        ],
        [
          "龍眼乾，三兩半，",
          "ling5-ging2-kuann, sann niu2-puann3,"
        ],
        [
          "你點燈，我來看。",
          "li2 tiam2-ting, gua2 lai5 khuann3."
        ],
        [
          "看啥物，看新娘，",
          "khuann3 siann2-mih8, khuann3 sin-niu5,"
        ],
        [
          "新娘sui2 tang-tang，嫁好翁。",
          "sin-niu5 sui2 tang-tang, ke3 ho2 ang."
        ]
      ],
      "篇名": "第二課  龍眼乾"
    },
    {
      "段": [
        [
          "菜市仔青菜上界濟，",
          "tshai3-tshi7-a2 tshinn-tshai3 siong7 kai3 tse7,"
        ],
        [
          "紅菜 白菜 花仔菜，",
          "ang5-tshai3 peh8-tshai3 hue-a2-tshai3,"
        ],
        [
          "菠菱仔 芥菜 包心白，",
          "pue-ling5-a2 kuah-tshai3 pau-sim-peh8,"
        ],
        [
          "韭菜 蕹菜 高麗菜，",
          "ku2-tshai3 ing3-tshai3 ko-le5-tshai3,"
        ],
        [
          "匏仔 苦瓜 馬鈴薯，",
          "pu5-a2 khoo2-kue ma2-ling5-tsi5,"
        ],
        [
          "應有盡有 免驚臭phu2,",
          "ing3 iu2 tsin7 iu2 bian2 kiann tshau3-phu2,"
        ],
        [
          "便宜衛生 營養豐富。",
          "pan-gi5 ue7-sing ing5-iong2 hong-hu3."
        ]
      ],
      "篇名": "第三課  紅菜 白菜 花仔菜"
    },
    {
      "段": [
        [
          "頭家這土豆一斤偌濟錢？",
          "thau5-ke tse thoo5-tau7 tsit8 kin lua7 tse7 tsinn5?"
        ],
        [
          "生土豆一斤60， 熟--e5一斤80。",
          "sing thoo5-tau7 tsit8 kin 60, sik8--e5 tsit8 kun 80."
        ],
        [
          "你欲買生--e5 ，抑是欲買熟--e5?",
          "li2 beh be2 tshenn--e5, iah8 si7 beh be2 sik8--e5?"
        ],
        [
          "熟--e5買半斤，欲配飯；",
          "sik8--e5 be2 puann3 kin, beh phue3-png7;"
        ],
        [
          "生--e5買一斤，thang互阿嬤縛肉粽。",
          "sing--e5 be2 tsit8 kin, thang hoo7 a-ma2 pak8 bah-tsang3."
        ]
      ],
      "篇名": "第四課  一斤偌濟錢"
    },
    {
      "段": [
        [
          "頭家，ka7你買豬肉。",
          "thau5-ke, ka7 li2 be2 ti-bah."
        ],
        [
          "欲tsiann--e5，抑是欲肥--e5？",
          "behtsiann--e5,iah8si7behpui5--e5?"
        ],
        [
          "tsiann--e5,肥--e5，攏無愛，",
          "tsiann--e5,pui5--e5,long2bo5-ai3,"
        ],
        [
          "我欲三層肉，",
          "gua2 beh sam-tsan5-bah,"
        ],
        [
          "tok半斤，thang互阮阿公食飽飽。",
          "tok puann3 kin, thang hoo7 guan2 a-kong tsiah8 pa2 pa2."
        ]
      ],
      "篇名": "第五課  買豬肉"
    },
    {
      "段": [
        [
          "樹頂一隻猴，樹腳一隻狗。",
          "tshiu7-ting2 tsit8 tsiah kau5, tshiu7-kha tsit8 tsiah kau2."
        ],
        [
          "猴，跋--落-來，long3著狗。",
          "kau5, puah8--loh8-lai5,long3 tioh8 kau2."
        ],
        [
          "猴亦走，狗亦走。",
          "kau5 iah8 tsau2, kau2 iah8 tsau2."
        ],
        [
          "m7知猴驚狗，抑是狗驚猴。",
          "m7 tsai kau5 kiann kau2, iah8 si7 kau2 kiann kau5."
        ]
      ],
      "篇名": "第六課  樹頂一隻猴"
    },
    {
      "段": [
        [
          "一個物仔四四角角，欲食m7免peh殼。",
          "tsit8 e5 mih8-a2 si3 si3 kak kak, beh tsiah8 m7 bian2 peh khak."
        ],
        [
          "「豆乾」，豆乾，豆乾，恁某嫁內山。",
          "「tau7 kuann」, tau7 kuann, tau7 kuann, lin2 boo2 ke3 lai7-suann,"
        ],
        [
          "「豆腐」，豆腐，豆腐，恁某嫁舂臼。",
          "「tau7-hu7」, tau7-hu7, tau7-hu7, lin2 boo2 ke3 tsing-khu7."
        ],
        [
          "豆乾、豆腐攏滋養，",
          "tau7 kuann, tau7-hu7 long2 tsu-iong2,"
        ],
        [
          "定定食豆乾，較gau5 peh山 ，",
          "tiann7 tiann7 tsiah8 tau7 kuann, khah gau5 peh-suann,"
        ],
        [
          "定定食豆腐，較gau5讀書。",
          "tiann7 tiann7 tsiah8 tau7-hu7, kau3 gau5 thak8-tsu."
        ]
      ],
      "篇名": "第七課  做一個謎猜予你ioh"
    },
    {
      "段": [
        [
          "上菜市，阿公上愛買三項物，",
          "tsiunn7-tshai3-tshi7, a-kong siong7 ai3 be2 sam hang7 mih8,"
        ],
        [
          "第一魚丸仔，thang煮魚丸湯，",
          "te7-it hi5-uan5-a2, thang tsu2 hi5-uan5 thong,"
        ],
        [
          "燒燒lim落喉，滋味通人知。",
          "sio sio lim loh8 au5, tsu-bi7 thong lang5 tsai."
        ],
        [
          "第二肉丸仔，欲配飯，",
          "te7-ji7 bah-uan5-a2, beh phue3 png7,"
        ],
        [
          "滷豆油，互孫--e5食kah笑吻吻。",
          "loo2 tau7-iu5, hoo7 sun--e5 tsiah8 kah tshio3-bun2-bun2."
        ],
        [
          "第三花枝丸，原料是花枝，",
          "te7-sann hue-ki-uan5, guan5-liau7 si7 hue-ki,"
        ],
        [
          "氣味清芳脆閣甜， 嘛be7夾嘴齒。",
          "khi3-bi7 tshing-phang tshe3 kok tinn, ma7 be7 kiap tshui3-khi2."
        ]
      ],
      "篇名": "第八課  魚丸仔、肉丸仔、花枝丸"
    },
    {
      "段": [
        [
          "大頭仔，大頭仔生後生，唱歌欲唱Do-Re-Me;",
          "tua7 thau5-a2, tua7 thau5-a2 sing hau7-senn, tshiunn3-kua beh tshiunn3 Do Re Me;"
        ],
        [
          "Do Re Me, Do Re Me,大頭仔賣肉羹；",
          "Do Re Me, Do Re Me, tua7 thau5-a2 be7 bah-kinn;"
        ],
        [
          "肉羹，肉羹，結歸丸，大頭仔講伊欲賣肉丸；",
          "bah-kinn, bah-kinn, kiat kui uan5, tua7 thau5-a2 kong2 i beh be7 bah-uan5;"
        ],
        [
          "肉丸歹食無人買，大頭仔就去賣碗粿；",
          "bah-uan5 phainn2-tsiah8 bo5 lang5 be2, tua7 thau5-a2 tsiu7 khi3 be7 uann2-kue2;"
        ],
        [
          "碗粿，碗粿，冷ki-ki,大頭仔氣--著.賣花枝；",
          "uann2-kue2, uann2-kue2, ling2-ki-ki, tua7 thau5-a2 khi3--tioh8. be7 hue-ki;"
        ],
        [
          "花枝，花枝，真臭臊，大頭仔換來賣米糕；",
          "hue-ki, hue-ki, tsin tshau3-tsho, tua7 thau5-a2 uann7 lai5 be7 bi2-ko;"
        ],
        [
          "米糕，米糕，燒滾滾，大頭仔講伊欲賣米粉；",
          "bi2-ko, bi2-ko, sio-kun2-kun2, tua7 thau5-a2 kong2 i beh be7 bi2-hun2;"
        ],
        [
          "米粉爛爛siunn細碗，大頭仔m7知欲按怎？",
          "bi2-hun2 nua7 nua7 siunn se3 uann2, tua7 thau5-a2 m7 tsai beh an2-tsuann2?"
        ]
      ],
      "篇名": "第九課  大頭仔仔賣點心"
    }
  ]
}
