{
  "出版年": "1994",
  "出版者": "彰化縣政府",
  "年級別": "四",
  "文類": "其他教材",
  "書名": "彰化縣鄉土教育教材系列－河洛語讀本－第四冊生活鄉土音",
  "書寫系統": "漢字",
  "資料": [
    {
      "段": [
        [
          "這是啥物？",
          "Tse1 si7 siann2-mih8?"
        ],
        [
          "這是桌仔。",
          "Tse1 si7 toh4-a2."
        ],
        [
          "彼是啥物？",
          "He1 si7 siann2-mih8?"
        ],
        [
          "彼是椅子。",
          "He si7 i2-a2."
        ],
        [
          "這是啥物？",
          "Tse1 si7 siann2-mih8?"
        ],
        [
          "這是烏枋。",
          "Tse1 si7 oo1-pang1."
        ],
        [
          "彼是啥物？",
          "He1 si7 siann2-mih8?"
        ],
        [
          "彼是粉筆。",
          "He1 si7 hun2-pit4."
        ],
        [
          "這是粉筆抑吥是？",
          "Tse1 si7 hun2-pit4 ah4 m7 si7?"
        ],
        [
          "這吥是粉筆。",
          "Tse1 m7 si7 hun2-pit4."
        ],
        [
          "這是鉛筆。",
          "Tse1 si7 ian5-pit4."
        ],
        [
          "這是誠媠的鉛筆。",
          "Tse1 si7 tsiann5 sui2 e5 ian5-pit4."
        ]
      ],
      "篇名": "第一課  這是啥物"
    },
    {
      "段": [
        [
          "桌仔腳有啥物？",
          "Toh4-a2-kha1 u7 siann2-mih8?"
        ],
        [
          "桌仔腳有一隻狗仔。",
          "Toh4-a2-kha1 u7 tsit8 tsiah4 kau2-a2."
        ],
        [
          "狗仔咧創啥物？",
          "Kau2-a2 teh4 tshong3 siann2-mih8?"
        ],
        [
          "狗仔咧喫骨頭。",
          "Kau2-a2 teh4 khe3 kut4-thau5."
        ],
        [
          "桌仔腳有啥物？",
          "Toh4-a2-kha1 u7 siann2-mih8?"
        ],
        [
          "桌仔腳有蠓仔薰。",
          "Toh4-a2-kha1 u7 bang2-a2-hun1."
        ],
        [
          "蠓仔薰欲創啥物？",
          "Bang2-a2-hun1 beh4 tshong3 siann2-mih8?"
        ],
        [
          "蠓仔薰欲薰蠓仔。",
          "Bang2-a2-hun1 beh4 hun1 bang2-a2."
        ]
      ],
      "篇名": "第二課  桌仔脚有啥物"
    },
    {
      "段": [
        [
          "你有簿仔無？",
          "Li2 u7 phoo7-a2 bo5?"
        ],
        [
          "無，我無簿仔。",
          "Bo5, gua2 bo5 phoo7-a2."
        ],
        [
          "你有册無？",
          "Li2 u7 tsheh4 bo5?"
        ],
        [
          "有，我有册亦有尺。",
          "U7, gua2 u7 tsheh4 iah8 u7 tshioh4."
        ],
        [
          "你猶閣有啥物？",
          "Li2 iau2-koh4 u7 siann2-mih8?"
        ],
        [
          "我猶閣有紙、筆。",
          "Gua2 iau2-koh4 u7 tsua2, pit4."
        ],
        [
          "你猶閣有啥物？",
          "Li2 iau2-koh4 u7 siann2-mih8?"
        ],
        [
          "我有頭殼。",
          "Gua2 u7 thau5-khak4."
        ],
        [
          "你有目眉無？",
          "Li2 u7 bak8-bai5 bo5?"
        ],
        [
          "有，我有目眉，亦有目睭。",
          "U7, gua2 u7 bak8-bai5, iah8 u7 bak8-tsiu1."
        ],
        [
          "你有面無？",
          "Li2 u7 bin7 bo5?"
        ],
        [
          "有，我有面，亦有耳仔。",
          "U7, gua2 u7 bin7, iah8 u7 hinn7-a2."
        ],
        [
          "你有嘴抑無？",
          "Li2 u7 tshui3 ah4 bo5?"
        ],
        [
          "有，我有嘴，亦有鼻仔。",
          "U7, gua2 u7 tshui3, iah8 u7 phinn7-a2."
        ],
        [
          "你有手抑無？",
          "Li2 u7 tshiu2 ah4 bo5?"
        ],
        [
          "有，我有手亦有腳。",
          "U7, gua2 u7 tshiu2 iah8 iu2 kha1."
        ]
      ],
      "篇名": "第三課  你有啥物"
    },
    {
      "段": [
        [
          "你愛啥物？",
          "Li2 ai3 siann2-mih8?"
        ],
        [
          "我愛册、簿仔、紙、鉛筆。",
          "Gua2 ai3 tsheh4, phoo7-a2, tsua2, ian5-pit4."
        ],
        [
          "你愛食啥物？",
          "Li2 ai3 tsiah8 siann2-mih8?"
        ],
        [
          "我愛食菜。",
          "Gua2 ai3 tsiah8 tshai3."
        ],
        [
          "你愛食魚亦是愛食肉？",
          "Li2 ai3 tsiah8 hi5 iah4 si7 ai3 tsiah8 bah4?"
        ],
        [
          "我愛食魚。",
          "Gua2 ai3 tsiah8 hi5."
        ],
        [
          "我無愛食肉。",
          "Gua2 bo5 ai3 tsiah8 bah4."
        ],
        [
          "你愛食果子抑無愛？",
          "Li2 ai3 tsiah8 kue2-tsi2 ah4 bo5 ai3?"
        ],
        [
          "愛，我愛食果子。",
          "Ai3, gua2 ai3 tsiah8 kue2-tsi2."
        ],
        [
          "你愛食啥物果子？",
          "Li2 ai3 tsiah8 siann2-mih8 kue2-tsi2?"
        ],
        [
          "我愛食龍眼、香蕉。",
          "Gua2 ai3 tsiah8 ling5-ging2, king1-tsio1."
        ],
        [
          "你猶閣愛食啥物果子？",
          "Li2 iau2-koh4 ai3 tsiah8 siann2-mih8 kue2-tsi2?"
        ],
        [
          "我猶閣愛食西瓜、木瓜。",
          "Gua2 iau2-koh4 ai3 tsiah8 si1-kue1, bok8-kue1."
        ],
        [
          "你愛啉牛奶抑無愛？",
          "Li2 ai3 lim1 gu5-ling ah4 bo5 ai3?"
        ],
        [
          "無愛，我無愛啉牛奶。",
          "Bo5 ai3, gua2 bo5 ai3 lim1 gu5-ling1."
        ],
        [
          "我愛啉果汁。",
          "Gua2 ai3 lim1 ko2-tsiap4."
        ]
      ],
      "篇名": "第四課  你愛啥物"
    },
    {
      "段": [
        [
          "嘴欲創啥物？",
          "Tshui3 beh4 tshong3 siann2-mih8?"
        ],
        [
          "嘴欲食物件。",
          "Tshui3 beh4 tsiah8 mih8-kiann7."
        ],
        [
          "嘴欲講話。",
          "Tshui3 beh4 kong2-ue7."
        ],
        [
          "嘴欲啉茶。",
          "Tshui3 beh4 lim1-te5."
        ],
        [
          "嘴欲[口+盆]雞胿。",
          "Tshui3 beh4 pun5-ke1-kui1."
        ],
        [
          "嘴欲相[口+占]。",
          "Tshui3 beh4 sio1-tsim1."
        ]
      ],
      "篇名": "第五課  欲創啥物"
    },
    {
      "段": [
        [
          "我是學生，我真愛讀册。",
          "Gua2 si7 hak8-sing1, gua2 tsin1 ai3 thak8-tsheh4."
        ],
        [
          "我的桌頂有册、有簿仔、有尺、有鉛筆。",
          "Gua2 e5 toh4-ting2 u7 tsheh4, u7 phoo7-a2, u7 tshioh4, u7 ian5-pit4."
        ],
        [
          "我真愛讀册，用嘴說、用頭殼想、用手寫、用耳仔聽、用目睭看。",
          "Gua2 tsin1 ai3 thak8-tsheh4, iong7 tshui3 kong2, iong7 thau5-khak4 siunn7, iong7 tshiu2 sia2, iong7 hinn7-a2 thiann1, iong7 bak8-tsiu1 khuann3."
        ],
        [
          "我愛食青菜，我愛食魚，嘛愛食果子。我愛啉牛奶，嘛愛啉果汁。",
          "Gua2 ai3 tsiah8 tshenn-tshai3, gua2 ai3 tsiah8 hi5, ma7 ai3 tsiah8 kue2-tsi2. gua2 ai3 lim1 gu5-ling1, ma7 ai3 lim1 ko2-tsiap4."
        ],
        [
          "我用面巾洗面，用雪文洗身軀，用捋仔捋頭毛。",
          "Gua2 iong7 bin7-kin1 se2-bin7, iong7 sat4-bun5 se2-sing1-khu1, iong7 luah8-a2 luah8 thau5-mng5."
        ]
      ],
      "篇名": "第六課  復習"
    },
    {
      "段": [
        [
          "阿爸、阿母是咱的序大人。",
          "A1-pa1, a1-bu2 si7 lan2 e5 si7-tua7-lang5."
        ],
        [
          "阿爸的阿兄叫阿伯。",
          "A1-pa1 e5 a1-hiann1 kio3 a1-peh4."
        ],
        [
          "阿伯的某叫阿姆。",
          "A1-peh4 e5 boo2 kio3 a1-m2."
        ],
        [
          "阿爸的小弟叫阿叔。",
          "A1-pa1 e5 sio2-ti7 kio3 a1-tsik4."
        ],
        [
          "阿叔的某叫阿嬸。",
          "A1-tsik4 e5 boo2 kio3 a1-tsim2."
        ],
        [
          "阿爸的姊妹仔叫阿姑。",
          "A1-pa1 e5 tsi2-mue7-a2 kio3 a1-koo1."
        ],
        [
          "阿爸的老父是內公，叫阿公。",
          "A1-pa1 e5 lau7-pe7 si7 lai7-kong1, kio3 a1-kong1."
        ],
        [
          "阿爸的老母是內嬤，叫阿嬤。",
          "A1-pa1 e5 lau7-bu2 si7 lai7-ma2, kio3 a1-ma2."
        ],
        [
          "阿母的兄弟是母舅，叫阿舅。",
          "A1-bu2 e5 hiann1-ti7 si7 bu2-ku7, kio3 a1-ku7."
        ],
        [
          "阿舅的某叫阿妗。",
          "A1-ku7 e5 boo2 kio3 a1-kim7."
        ],
        [
          "阿母的姊妹仔叫阿姨。",
          "a1-bu2 e5 tsi2-mue7-a2 kio3 a1-i5."
        ],
        [
          "阿姨的翁叫姨丈。",
          "A1-i5 e5 ang1 kio3 i5-tiunn7."
        ],
        [
          "阿母的老父是外公，嘛叫阿公。",
          "A1-bu2 e5 lau7-pe7 si7 gua7-kong1, ma7 kio3 a1-kong1."
        ],
        [
          "阿母的老母是外嬤，嘛叫阿嬤。",
          "A1-bu2 e5 lau7-bu2 si7 gua7-ma2, ma7 kio3 a1-ma2."
        ],
        [
          "阿公的阿兄叫伯公。",
          "A1-kong1 e5 a1-hiann1 kio3 peh4-kong1."
        ],
        [
          "伯公的某叫姆婆。",
          "Peh4-kong1 e5 boo2 kio3 m2-po5."
        ],
        [
          "阿公的小弟叫叔公。",
          "A1-kong1 e5 sio2-ti7 kio3 tsik4-kong1."
        ],
        [
          "叔公的某叫嬸婆。",
          "Tsik4-kong1 e5 boo2 kio3 tsim2-po5."
        ],
        [
          "阿嬤的兄弟叫舅公。",
          "A1-ma2 e5 hiann1-ti7 kio3 ku7-kong1."
        ]
      ],
      "篇名": "第七課  咱的序大"
    },
    {
      "段": [
        [
          "迌去迌",
          "Tshit4-tho5 khi3 tshit4-tho5"
        ],
        [
          "坐火車去迌",
          "Tse7 hue2-tshia1 khi3 tshit4-tho5"
        ],
        [
          "火車，行鐵枝仔路。",
          "Hue2-tshia1, kiann5 thih4-ki1-a2-loo7."
        ],
        [
          "火車內有誠濟人。",
          "Hue2-tshia1-lai7 u7 tsiann5 tse7 lang5."
        ],
        [
          "有律師、鱸鰻、剪綹仔。",
          "U7 lut8-su1, loo5-mua5, tsian2-liu2-a2."
        ],
        [
          "猶閣有賊仔、讀册人、做穡人、做工仔人、生理人、討海人。",
          "Iau2-koh4 u7 tshat8-a2, thak8-tsheh4-lang5, tso3-sit4-lang5, tso3 kang1-a2-lang5, sing-li2-lang5, tho2-hai2-lang5."
        ],
        [
          "嘛有土水師、刀子。",
          "Ma7 u7 thoo5-tsui2-sai1, to1-tsi2."
        ],
        [
          "火車已經到車站。",
          "Hue2-tshia1 i2-king1 kau3 tshia1-tsam7."
        ]
      ],
      "篇名": "第八課  去迌"
    },
    {
      "段": [
        [
          "春分、秋分、暝日平分。",
          "Tshun1-hun1, tshiu1-hun1, mi5-jit8 pinn5-pun1."
        ],
        [
          "穀雨、寒死虎母。",
          "Kok4-u2, kuann5-si2 hoo2-bu2."
        ],
        [
          "白露甕，毒過飯匙槍。",
          "Peh8-loo7-ing3, tok8 kue3 png7-si5-tshing3."
        ],
        [
          "咱的節氣攏總二十四。",
          "Lan2 e5 tse3-khui3 long2-tsong2 ji7-tsap8-si3."
        ],
        [
          "立春、雨水及驚蟄。",
          "Lip8-tshun1, u2-sui2 kap4 king1-tsip4."
        ],
        [
          "驚蟄是春天第一個雷聲，冬眠的動物攏總驚醒起來。",
          "King1-tsip4 si7 tshun1-thinn1 te7-it4 e5 lui5-siann1, tang1-bin5 e5 tong7-but8 long2-tsong2 kiann1-tshinn2--khi2-lai5."
        ],
        [
          "春分、清明及穀雨。",
          "Tshun1-hun1, tshing1-bing5 kap4 kok4-u2."
        ],
        [
          "穀雨是雨水開始增加。",
          "Kok4-u2 si7 hoo7-tsui2 khai1-si2 tsing1-ka1."
        ],
        [
          "立夏、小滿及芒種，小滿是農作物開始飽滿。",
          "Lip8-he7, siau2-buan2 kap4 bong5-tsing2, siau2-buan2 si7 long5-tsok-but8 khai1-si2 pa2-buan2."
        ],
        [
          "芒種是麥仔豐收，稻仔種作。",
          "Bong5-tsing2 si7 beh8-a2 hong1-siu1, tiu7-a2 tsing3-tso3."
        ],
        [
          "夏至小暑及大暑。",
          "Ha7-tsi3 siau2-su2 kap4 tai7-su2."
        ],
        [
          "立秋、處暑及白露。",
          "Lip8-tshiu1, tshu3-su2 kap4 pik8-loo7."
        ],
        [
          "處暑是天氣漸漸涼。",
          "Tshu3-su2 si7 thinn1-khi3 tsiam7-tsiam7 liang5."
        ],
        [
          "白露是天涼有露水。",
          "Pik8-loo7 si7 thinn1-liang5 u7 loo7-tsui2."
        ]
      ],
      "篇名": "第九課  咱的節氣"
    },
    {
      "段": [
        [
          "一個某較贏三個天公祖。",
          "Tsit8 e5 boo2 khah4 iann5 sann1 e5 thinn1-kong1-tsoo2."
        ],
        [
          "一日一先錢，三年共一千。",
          "Tsit8 jit8 chit8 sian2 tsinn5, sann1 ni5 kiong7 tsit8-tshing1."
        ],
        [
          "一犬吠影，百犬吠聲。",
          "Tsit8 khian2 pui7-iann2, pah4 khian2 pui7-siann1."
        ],
        [
          "一耳入，一耳出。",
          "Tsit8 hi7 lip8, tsit8 hi7 tshut4."
        ],
        [
          "一桗紅紅顧到大人。",
          "Tsit8 te3 ang5-ang5 koo3 kah4 tua7-lang5."
        ],
        [
          "一牽成，二好運，三才情。",
          "It khan1-sing5, ji7 ho2-un7, sann1 tsai5-tsing5."
        ],
        [
          "一雷天下響。",
          "Tsit8 lui5 thian-ha7 hiang2."
        ],
        [
          "一滴目屎三斤重。",
          "Tsit8 tih4 bak8-sai2 sann1 kin1 tang7."
        ],
        [
          "一點也貓，百點也貓。",
          "Tsit8 tiam2 a2 niau1, pah4 tiam2 a2 niau1."
        ],
        [
          "三七講，四六聽。",
          "Sam1-tshit4 kong2, su3-liok8 thiann1."
        ],
        [
          "三講四不著。",
          "Sann1 kong2 si3 m7-tioh8."
        ],
        [
          "三講四加落。",
          "Sann1 kong2 si3 ka1-lauh4."
        ],
        [
          "四兩撥千斤。",
          "Si3 niu2 puah tshing1 kin1."
        ],
        [
          "四兩人講半斤話。",
          "Si3 niu2 lang5 kong2 puann3 kin1 ue7."
        ],
        [
          "四邊無一倚。",
          "Si3-pinn1 bo5 tsit8-ua2."
        ],
        [
          "五虎下西山。",
          "Ngoo2-hoo2 ha7 se1-san1."
        ],
        [
          "五色人講十色話。",
          "Ngoo2-sik4 lang5 kong2 tsap8-sik4 ue7."
        ],
        [
          "五路行透透。",
          "Ngoo2-loo7 kiann5-thau3-thau3."
        ],
        [
          "五福惡得求，富、貴、財、子、壽。",
          "Ngoo2-hok4 oh4-tit4 kiu5, hu3, kui3, tsai5, tsu2, siu7."
        ],
        [
          "六月起風颱，寒死囝仔栽。",
          "Lak8-gueh8 khi2-hong1-thai1, kuann5-si2 gin2-a2-tsai1."
        ],
        [
          "六月賣火籠。",
          "Lak8-gueh8 be7 hue2-lang1."
        ]
      ],
      "篇名": "第十課  趣味台語數字"
    },
    {
      "段": [
        [
          "請‧勞力‧歹勢",
          "Tshiann2. loo2-lat8. phai2-se3"
        ],
        [
          "請入來  多謝",
          "Tshiann2--jip8-lai5 to1-sia7"
        ],
        [
          "請坐  請啉茶",
          "Tshiann2-tse7 tshiann2 lim1-te5"
        ],
        [
          "勞力",
          "Loo2-lat8"
        ],
        [
          "請你不通食薰。",
          "Tshiann2 li2 m7-thang1 tsiah8-hun1."
        ],
        [
          "多謝！歹勢，歹勢！",
          "To1-sia7! phai2-se3, phai2-se3!"
        ],
        [
          "請食飯  勞力",
          "Tshiann2 tsiah8-png7 loo2-lat8"
        ],
        [
          "請你斟一杯汽水互我",
          "Tshiann2 li2 thin5 tsit8 pue1 khi3-tsui2 hoo7 gua2"
        ],
        [
          "多謝",
          "To1-sia7"
        ],
        [
          "請你介紹伊互我熟似。",
          "Tshiann2 li2 kai3-siau7 i1 hoo7 gua2 sik8-sai7."
        ],
        [
          "林先生，你好！",
          "Lim5--sian-sinn, li2 ho2!"
        ],
        [
          "請你替我呷恁厝的人問好。",
          "Tshiann2 li2 the3 gua2 kah lin2 tshu3 e5 lang5 mng7-ho2."
        ],
        [
          "好！多謝。",
          "Ho2! To1-sia7."
        ],
        [
          "會使借用恁的電話否？",
          "E7-sai2 tsioh4-iong7 lin2 e5 tian7-ue7 bo5?"
        ],
        [
          "好！請用。",
          "Ho2! tshiann2-iong7."
        ],
        [
          "多謝",
          "To1-sia7"
        ],
        [
          "麻煩你講卡慢咧！",
          "Ma5-huan5 li2 kong2 khah4 ban7 leh4!"
        ],
        [
          "請你閣講一遍",
          "Tshiann2 li2 koh4 kong2 tsit8 pian3"
        ],
        [
          "多謝你的關心",
          "To1-sia7 li2 e5 kuan1-sim1"
        ],
        [
          "啦！免客氣！",
          "Be7 la1! bian2 kheh4-khi3!"
        ],
        [
          "麻煩你替我叫一台客程車。",
          "Ma5-huan5 li2 the3 gua2 kio3 tsit8 tai5 kheh4-ting5-tshia1."
        ],
        [
          "客程車來呀！",
          "Kheh4-ting5-tshia1 lai5--ia3!"
        ],
        [
          "請寬寬仔行！",
          "Tshiann2 khuann1-khuann1-a2 kiann5!"
        ]
      ],
      "篇名": "第十一課  禮貌"
    },
    {
      "段": [
        [
          "1.月光光",
          "1.Gueh8 kng1-kng1"
        ],
        [
          "月娘月光光",
          "Gueh8-niu5 gueh8 kng1-kng1"
        ],
        [
          "阿公掘菜園",
          "A1-kong1 kut8 tshai3-hng5"
        ],
        [
          "菜園掘鬆鬆",
          "Tshai3-hng5 kut8 sang1-sang1"
        ],
        [
          "阿公欲種葱",
          "A1-kong1 beh4 tsing2 tshang1"
        ],
        [
          "葱無芽，欲種茶",
          "Tshang1 bo5 ge5, beh4 tsing2 te5"
        ],
        [
          "茶無花，欲種瓜",
          "Te5 bo5 hue1, beh4 tsing2 kue1"
        ],
        [
          "瓜無子",
          "Kue1 bo5 tsi2"
        ],
        [
          "掠著一隻大貓鼠",
          "Liah8 tioh8 tsit8 tsiah4 tua7 niau2-tshi2"
        ],
        [
          "阿公氣甲強欲死",
          "A1-kong1 khi3 kah kiong5 beh4 si2"
        ],
        [
          "阿婆叫伊歸氣種木耳",
          "A1-po5 kio3 i1 kui1-khi3 tsing3 bok8-ni2"
        ],
        [
          "2.阿婆跋一倒",
          "2.A1-po5 puah8-tsit8-to2"
        ],
        [
          "阿婆，阿婆，無煩惱",
          "A1-po5, a1-po5, bo5 huan5-lo2"
        ],
        [
          "行路跋一倒",
          "Kiann5-loo7 puah8-tsit8-to2"
        ],
        [
          "跋一下有夠痛",
          "Puah8 tsit8-e7 u7-kau3 thiann3"
        ],
        [
          "阿婆講伊欲照鏡",
          "A1-po5 kong2 i1 beh4 tsio3 kiann3"
        ],
        [
          "照鏡照著",
          "Tsio3 kiann3 tsio3 be7 tioh8"
        ],
        [
          "阿公替伊貼膏藥",
          "A1-kong1 the3 i1 tah ko1-ioh8"
        ],
        [
          "膏藥，膏藥，糊好",
          "Ko1-ioh8, ko1-ioh8, koo5 be7 ho2"
        ],
        [
          "阿婆氣一下擱跋倒",
          "A1-po5 khi3 tsit8-e7 koh4 puah8-to2"
        ],
        [
          "3.專專頭",
          "3.Tsuan1-tsuan1 thau5"
        ],
        [
          "天頂有日頭",
          "Thinn1-ting2 u7 jit8-thau5"
        ],
        [
          "土腳有石頭",
          "Thoo5-kha1 u7 tsioh8-thau5"
        ],
        [
          "眠床有枕頭",
          "Bin5-tshng5 u7 tsim2-thau5"
        ],
        [
          "桌頂有罐頭",
          "Toh4-ting2 u7 kuan3-thau5"
        ],
        [
          "灶跤有碗頭",
          "Tsau3-kha1 u7 uann2-thau5"
        ],
        [
          "田裡有菜頭",
          "Tshan5--li7 u7 tshai3-thau5"
        ],
        [
          "嘛有葱頭及蒜頭",
          "Ma7 u7 tshang1-thau5 kap4 suan3-thau5"
        ],
        [
          "按頭到尾專專頭",
          "An3 thau5 kau3 bue2 tsuan1-tsuan1 thau5"
        ]
      ],
      "篇名": "第十二課  唸謠"
    }
  ]
}
