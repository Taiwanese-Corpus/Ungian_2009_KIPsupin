{
  "出版年": "2003",
  "出版者": "彰化縣政府",
  "年級別": "二上",
  "文類": "其他教材",
  "書名": "彰化縣國民小學鄉土語言臺語其他教材第三冊",
  "書寫系統": "漢羅",
  "資料": [
    {
      "段": [
        [
          "一步行，兩步走，",
          "tsit8 poo7 kiann5, nng7 poo7 tsau2,"
        ],
        [
          "行到校門口，",
          "kiann5 kau3 hau7 mng5-khau2,"
        ],
        [
          "抵著一隻狗，",
          "tu2 tioh8 tsit8 tsiah kau2,"
        ],
        [
          "ka7佮阮haunn2 haunn2 haunn2,",
          "ka7 kah guan2 haunn2 haunn2 haunn2,"
        ],
        [
          "阮欲來去投老師，",
          "guan2 bueh lai5-khi3 tau5 lau7-su,"
        ],
        [
          "請老師ka7趕走。",
          "tshiann2 lau7-su ka7 kuann2-tsau2."
        ]
      ],
      "篇名": "第一課   校門口"
    },
    {
      "段": [
        [
          "月娘月光光，阿公掘菜園，",
          "gueh8-niu5 gueh8 kng kng, a-kong kut8 tshai3-hng5,"
        ],
        [
          "菜園掘鬆鬆，阿公beh種蔥，",
          "tshai3-hng5 kut8 sang sang, a-kong beh tsing3 tshang,"
        ],
        [
          "蔥無牙，beh種茶，",
          "tshang bo5 ge5, beh tsing3 te5,"
        ],
        [
          "茶無花，beh種瓜，",
          "te5 bo5 hue, beh tsing3 kue,"
        ],
        [
          "瓜無籽，kiah8著一隻大niau2鼠，",
          "kue bo5 tsi2, kiah8 tioh8 tsit8 tsiah tua7 niau2-tshi2,"
        ],
        [
          "阿公氣kah kiong7 beh死，",
          "a-kong khi3 kah kiong7 beh si2,"
        ],
        [
          "阿婆叫伊kui-khi3去種木耳。",
          "a-po5 kio3 i kui-khi3 khi3 tsing3 bok8-ni2."
        ]
      ],
      "篇名": "第二課  月娘光光"
    },
    {
      "段": [
        [
          "一二三，阿婆--a去洗衫，",
          "tsit8 nng7 sann, a-po5--a khi3 se2-sann,"
        ],
        [
          "四五六，阿婆--a去斗六，",
          "si3 goo7 lak8, a-po5--a khi3 tau2-lak8,"
        ],
        [
          "七八九，阿婆--a去海口，",
          "tshit peh kau2, a-po5--a khi3 hai2-khau2,"
        ],
        [
          "十、十一、十二，阿婆--a  ak雨走be7離。",
          "tsap8, tsap8-it, tsap8-ji7, a-po5--a ak-hoo7 tsau2 be7 li7."
        ]
      ],
      "篇名": "第三課  阿婆--a"
    },
    {
      "段": [
        [
          "耳仔大，嘴闊闊，",
          "hinn7-a2 tua7, tshui3 khuah khuah,"
        ],
        [
          "愛睏愛食就是我。",
          "ai3-khun3 ai3 tsiah8 tsiu7-si7 gua2."
        ],
        [
          "好過日，真快活，",
          "ho2 kue3-jit8, tsin khuann3-uah8,"
        ],
        [
          "無想日後欲按怎。",
          "bo5 siunn7 jit8-au7 beh an2-tsuann2."
        ]
      ],
      "篇名": "第四課  豬仔"
    },
    {
      "段": [
        [
          "菜市仔誠鬧熱",
          "tshai3-tshi7-a2 tsiann5 lau7-jiat8,"
        ],
        [
          "人kheh人，物件滿滿是",
          "lang5 kheh lang5, mih8-kiann7 mua2-mua2-si7."
        ],
        [
          "青菜、魚肉逐項有，",
          "tshinn-tshai3, hi5 bah tak8-hang7 u7,"
        ],
        [
          "碗盤、果子規土腳，",
          "uann2-puann5, kue2-tsi2 kui-thoo5-kha,"
        ],
        [
          "欲啥物隨在你買--轉去。",
          "beh siann2-mih8 sui5-tsai7 li2 be2--tng2 khi3."
        ]
      ],
      "篇名": "第五課  菜市仔誠鬧熱"
    },
    {
      "段": [
        [
          "火金姑，來食茶，茶燒燒，食芎蕉，",
          "hue2-kim-koo, lai5 tsiah8-te5, te5 sio sio, tsiah8 kin-tsio,"
        ],
        [
          "芎蕉冷冷，食龍眼，",
          "kin-tsio ling2 ling2, tsiah8 ling5-king2,"
        ],
        [
          "龍眼愛pek殼，換來食拔仔，",
          "ling5-king2 ai3 pek khak, uann7 lai5 tsiah8 pat8-a,"
        ],
        [
          "拔仔全全籽，害阮食一下落嘴齒，",
          "pat8-a tsuan5 tsuan5 tsi2, hai7 gun2 tsiah8 tsit8-e7 lak tshui3-khi2,"
        ],
        [
          "害阮食一下落嘴齒。",
          "hai7 gun2 tsiah8 tsit8-e7 lak tshui3-khi2."
        ]
      ],
      "篇名": "第六課  火金姑"
    },
    {
      "段": [
        [
          "有一個小紳士，緣投、聰明，活潑守規矩。",
          "u7 tsit8 e5 sio2 sin-su7, ian5-tau5, tshong-bing5, huat8-phuat siu2-kui-ku2."
        ],
        [
          "我就是小紳士，你就是媠姑娘，",
          "gua2 tsiu7-si7 sio2 sin-su7, li2 tsiu7-si7 sui2 koo-niu5,"
        ],
        [
          "無煩惱、無憂愁，逐工笑微微；",
          "bo5 huan5-lo2, bo5 iu-tshiu5, tak8-kang tshio3-bi-bi;"
        ],
        [
          "有禮貌，愛運動，實在真古錐。",
          "u7 le2-mau7, ai3 un7-tong7, sit8-tsai7 tsin koo2-tsui."
        ],
        [
          "有一個小姑娘，溫柔、體貼，乖巧閣伶俐。",
          "u7 tsit8 e5 sio2 koo-niu5, un-jiu5, the2-thiap, kuai-kha2 koh ling2-li7."
        ],
        [
          "我就是小姑娘，你就是小紳士，",
          "gua2 tsiu7-si7 sio2 koo-niu5, li2 tsiu7-si7 sio2 sin-su7,"
        ],
        [
          "無煩惱、無憂愁，逐工笑微微；",
          "bo5 huan5-lo2, bo5 iu-tshiu5, tak8-kang tshio3-bi-bi;"
        ],
        [
          "有禮貌，愛運動，實在真古錐。",
          "u7 le2-mau7, ai3 un7-tong7, sit8-tsai7 tsin koo2-tsui."
        ]
      ],
      "篇名": "第七課  我是一個小紳士（媠姑娘）"
    },
    {
      "段": [
        [
          "老師交代宿題，聯絡簿仔抄好勢，",
          "lau7-su kau-tai7 siok-te5, lian5-lok8 phoo7-a2 tshau ho2-se3,"
        ],
        [
          "liam5-mi著欲來放學，路隊趕緊排乎好，",
          "liam5-mi tioh8 beh lai5 pang3-oh8, loo7-tui7 kuann2-kin2 pai5 hoo-ho2,"
        ],
        [
          "提出精神mai3拖沙，逐家來唱放學歌。",
          "theh8-tshut tsing-sin5 mai3 thua-sua, tak8-ke lai5 tshiunn3 pang3-oh8 kua."
        ],
        [
          "日頭高高日中央，冊揹仔款款--leh欲來轉，",
          "jit8-thau5 kuan5 kuan5 jit8-tiong-ng, tsheh-phainn7-a2 khuan2-khuan2--leh beh lai5 tng2,"
        ],
        [
          "老師、小朋友，再會啦！",
          "lau7-su, sio2-ping5-iu2, tsai3-hue7 lah!"
        ],
        [
          "明仔載，逐家再會啦！",
          "bin5-a2-tsai3, tak8-ke tsai3-hue7 lah!"
        ],
        [
          "轉去厝內通歇睏，看著父母笑bun2-bun2」",
          "tng2 khi3 tshu3-lai7 thang hioh-khun3, khuann3 tioh8 pe7-bo2 tshio3-bun2-bun2』"
        ]
      ],
      "篇名": "第八課  放學歌"
    },
    {
      "段": [
        [
          "貓仔家己行，狗仔家己食，",
          "niau-a2 ka-ki7 kiann5, kau2-a2 ka-ki7 tsiah8,"
        ],
        [
          "我大漢--a,免予人飼，免予人牽，",
          "gua2 tua7-han3--a, bian2 hoo7 lang5 tshi7, bian2 hoo7 lang5 khan,"
        ],
        [
          "be7冤be7吵，較bat理，我大漢--a。",
          "be7 uan be7 tsha2, khah bat li2, gua2 tua7-han3--a."
        ]
      ],
      "篇名": "第九課  大漢--a"
    }
  ]
}
