{
  "出版年": "1994",
  "出版者": "台東縣政府",
  "年級別": "中高年級",
  "文類": "其他教材",
  "書名": "台東縣鄉土語言教材河洛語讀本上冊",
  "書寫系統": "漢字",
  "資料": [
    {
      "段": [
        [
          "（一）台東古早叫後山，大家驚驚不敢來。不曾來的黑白講，來過才知好所在。",
          "(it4) Tai5-tang1 koo2-tsa2 kio3 au7-suann1, tai7-ke1 kiann1-kiann1 m7 kann2 lai5.m7 bat4 lai5 e5 oo1-peh8-kong2, lai5 kue3 tsiah4 tsai1 ho2-soo2-tsai7,"
        ],
        [
          "（二）有山有海空氣好，風景真媠你敢知？交通利便路大條，通行全島無阻礙。",
          "(ji7) U7 suann1 u7 hai2 khong1-khi3 ho2, hong1-king2 tsin1 sui2 li2 kiam2 tsai1? Kau1-thong1 li7-pian7 loo7 tua7 tiau5, thong1-hing5 tsuan5 to2 bo5 tsoo2-gai7."
        ],
        [
          "（三）海岸奇景八仙洞，小野柳佮三仙台。紅頭嶼對火燒島，親像兩隻大石獅。",
          "(sann1) Hai2-huann7 ki5-king2 pat4-sian1-tong7, sio2-ia2-liu2 kah4 sam1-sian1-tai5. ang5-thau5-su7 tui3 hue2-sio1-to2, tshin1-tshiunn7 nng7 tsiah4 tua7 tsioh8-sai1."
        ],
        [
          "（四）世外桃源欲佗尋，避置泰源爆空內。知本風景足清幽，溫泉洗浴真爽快。",
          "(si3) Se3-gua7-tho5-guan5 beh4 tue2 tshue7, bih4 ti3 thai3-guan5 pong7-khang1 lai7. ti1-pun2 hong1-king2 tsiok4 tshing1-iu1, un1-tsuann5 se2-ik8 tsin1 song2-khuai3."
        ],
        [
          "（五）初鹿牧場牛乳甜，池上便當人人愛，卑南文化屆出名，紅葉棒球天下知。",
          "(goo7) Tshoo1-lok8 bok8-tiunn5 gu5-ling1 tinn1, ti5-siong7 pian7-tong1 lang5-lang5 ai3, pi1-lam5 bun5-hua3 kai3 tshut4-mia5, ang5-hioh8 pang7-kiu5 thian1-ha7 tsai1."
        ],
        [
          "（六）都蘭山頂藍寶石，品質優良冠全台。柴魚茶米洛神花，台東特產眾人知。",
          "(lak8) To1-lan5 suann1-ting2 na5 po2-tsioh8, phin2-tsit4 iu1-liong5 kuan3 tsuan5 tai5. tsha5-hi5 te5-bi2 lok8-sin5-hue1, tai5-tang1 tik8-san2 tsiong3-lang5 tsai1."
        ],
        [
          "（七）頭先六族原住民，平地同胞落尾來，大家團結共撲拚，建設台東蔭後代。",
          "(tshit4) Thau5-sing1 lak8 tsok8 guan5-tsu7-bin5, penn5-te7 tong5-pau1 loh8-bue2 lai5, tai7-ke1 thuan5-kiat4 kiong7 phah4-piann3, kian3-siat4 tai5-tang1 im3 au7-tai7."
        ],
        [
          "（八）水田長年攏有水，不驚炕旱驚風颱。田莊作息米糧足，生活富裕真慷慨。",
          "(peh4) Tsui2-tshan5 tng5-ni5 long2 u7 tsui2, m7 kiann1 khong3-uann7 kiann1 hong1-thai1. tshan5-tsng1 tsoh4-sit4 bi2-niu5 tsiok4, sing1-uah8 hu3-ju7 tsin1 khong2-khai3."
        ],
        [
          "（九）滯置海墘靠討海，歸年通天閒未來。逐種魚蝦出產贅。漁冬照勻正發財。",
          "(kau2) Tua3 ti3 hai2-kinn5 kho3 tho2-hai2, kui1-ni5-thang3-thinn1 ing5 be7 lai5. tak8-tsiong2 hi5-he5 tshut4-san2 tse7. hi5-tang1 tsiau5-un5 tsiann3 huat4-tsai5."
        ],
        [
          "（十）台東菓子真贅種，釋迦西瓜佮王萊。逐項菓子氣味好，大家食佮笑嗨嗨。",
          "(tsap8) Tai5-tang1 kue2-tsi2 tsin1 tse7 tsiong3, sik4-khia1 si1-kue1 kah4 ong5-lai5. tak8-hang7 kue2-tsi2 khi3-bi7 ho2, tai7-ke1 tsiah8 kah tshio3-hai1-hai1."
        ],
        [
          "（十一）西部遊客真笑詼，看著林投講王萊。菓子生著足親像，不曾看過也莫怪。",
          "(tsap8-it4) Sai1-poo7 iu5-kheh4 tsin1 tshio3-khue1, khuann3 tioh8 na5-tau5 kong2 ong5-lai5. kue2-tsi2 senn1 tioh8 tsiok4 tshin1-tshiunn7, m7 bat4 khuann3 kue3 ia7 bok8-kuai3."
        ],
        [
          "（十二）台東迌有價值，逐位攏是好所在。人情溫暖真正好，來過想欲更再來。",
          "(tsap8-ji7) Tai5-tang1 tshit4-tho5 u7 ke3-tat8, tak8-ui7 long2 si7 ho2-soo2-tsai7. jin5-tsing5 un1-luan2 tsin1-tsiann3 ho2, lai5 kue3 siunn7 beh4 koh4 tsai3 lai5."
        ]
      ],
      "篇名": "台東是一個好所在"
    },
    {
      "段": [
        [
          "1.請問你今年幾歲？",
          "1.Tshiann2-mng7 li2 kin1-ni5 kui2 hue3?"
        ],
        [
          "我今年－－歲。",
          "Gua2 kin1-ni5 －－hue3."
        ],
        [
          "2.你是佗一年生的？",
          "2.Li2 si7 to2 tsit8 ni5 senn1 e5?"
        ],
        [
          "我是民國－－年生的。",
          "Gua2 si7 bin5-kok4 －－ ni5 senn1 e5."
        ],
        [
          "3.你的生日是佗一日？",
          "3.Li2 e5 senn1-jit8 si7 to2 tsit8 jit8?"
        ],
        [
          "我的生日是－－月－－日。",
          "Gua2 e5 senn1-jit8 si7 －－ gueh8 －－jit8."
        ],
        [
          "（新曆抑舊曆）",
          "(sin1-lik8 ah4 ku7-lik8)"
        ],
        [
          "4.你的生肖是肖什麼？",
          "4.Li2 e5 senn1-siunn3 si7 siunn3 siann2-mih8?"
        ],
        [
          "我肖－－。",
          "Gua2 siunn3－－."
        ],
        [
          "5.你知也咱人有幾個生肖無？",
          "5.Li2 tsai1-iann2 lan2 lang5 u7 kui2 e5 senn1-siunn3 bo5?"
        ],
        [
          "攏總有十二種。",
          "Long2-tsong2 u7 tsap8-ji7 tsiong2."
        ],
        [
          "6.你會曉照順序念乎透無？",
          "6.Li2 e7-hiau2 tsiau3 sun7-si7 liam7 hoo thau3 bo5?"
        ],
        [
          "鼠牛虎兔龍蛇",
          "Tshi2 gu5 hoo2 thoo3 ling5 tsua5"
        ],
        [
          "馬羊猴雞狗豬",
          "Be2 iunn5 kau5 ke kau2 ti1"
        ],
        [
          "一鼠咬棉被",
          "Chit8 tshi2 ka7 mi5-phue7"
        ],
        [
          "二牛上刻虧",
          "Ji7 gu5 siong7 khik4-khui1"
        ],
        [
          "三虎發王威",
          "Sann1 hoo2 huat4 ong5-ui1"
        ],
        [
          "四兔匿土堆",
          "Si3 thoo3 nng3 thoo5-tui1"
        ],
        [
          "五龍起風雷",
          "Goo7 ling5 khi2 hong1 lui5"
        ],
        [
          "六蛇愛咬雞",
          "Lak8 tsua5 ai3 ka7 ke1"
        ],
        [
          "七馬跑若飛",
          "Tshit4 be2 phau2 na2 pue1"
        ],
        [
          "八羊會曉跪",
          "Peh4 iunn5 e7-hiau2 kui7"
        ],
        [
          "九猴[手+亥]樹尾",
          "Kau2 kau5 hainn3 tshiu7-bue2"
        ],
        [
          "十雞天門開",
          "Tsap8 ke1 thinn1-mng5 khui1"
        ],
        [
          "十一狗見賊追",
          "Tsap8-it4 kau2 kinn3 tshat8 tui1"
        ],
        [
          "十二豬擸攙肥",
          "Tsap8-ji7 ti1 lah4-sap4 pui5"
        ]
      ],
      "篇名": "年歲佮生肖"
    },
    {
      "段": [
        [
          "一年分作春、夏、秋、冬四季，每一季有三個月，合起來有十二個月。這十二個月就是：",
          "Tsit8 ni5 hun1-tsoh4 tshun1, ha7, tshiu1, tang1 su3-kui3, mui2 tsit8 kui3 u7 sann1 ko3 gueh8, hap8--khi2-lai5 u7 tsap8-ji7 ko3 gueh8. tse tsap8-ji7 ko3 gueh8 to7-si7:"
        ],
        [
          "正月、二月、三月、四月、五月、六月、七月、八月、九月、十月、十一月、十二月。",
          "Tsiann1--gueh8, ji7-gueh8, sann1-gueh8, si3-gueh8, goo7-gueh8, lak8--gueh8, tshit4-gueh8, pueh4--gueh8, kau2--gueh8, tsap8-gueh8, tsap8-it4--gueh8, tsap8-ji7--gueh8."
        ],
        [
          "其中有七個大月佮五個小月，大月一個月有三十一日，小月一個月有三十日，但是，二月只有二十八日耳耳，按呢，一年攏總有三百六十五日。",
          "Ki5-tiong1 u7 tshit4 e5 tua7-gueh8 kah4 goo7 e5 sio2-gueh8, tua7-gueh8 tsit8 ko3 gueh8 u7 sann1-tsap8-it4 jit8, sio2-gueh8 tsit8 ko3 gueh8 u7 sann1-tsap8 jit8, tan7-si7, ji7-geh8 tsi2-u7 ji7-tsap8-peh4 jit8 nia7-nia7, an2-ne1, tsit8 ni5 long2-tsong2 u7 sann1-pah4 lak8-tsap8-goo7 jit8."
        ],
        [
          "一禮拜叫一週，一周有七日。頭一日是禮拜日（星期日），煞落去是拜一（星期一）、拜二（星期二）、拜三（星期三）、拜四（星期四）、拜五（星期五）、佮拜六（星期六）。",
          "Tsit8 le2-pai3 kio3 tsit8 tsiu1, tsit8 tsiu1 u7 tshit jit8. thau5-tsit8 jit8 si7 le2-pai3-jit8 (sing1-ki5 jit8) , suah4--loh8-khi3 si7 pai3-it4(sing1-ki5 it4), pai3-ji7 (sing1-ki5 ji7) , pai3-sann1 (sing1-ki5 sann1) , pai3-si3 (sing1-ki5 si3) , pai3-goo7 (sing1-ki5 goo7) , kah4 pai3-lak8 (sing1-ki5 lak8) ."
        ],
        [
          "一日有二十四點鐘，一點鐘有六十分鐘，一分鐘有六十秒鐘。",
          "Tsit8 jit8 u 7 ji7-tsap8-si3 tiam2-tsing1, tsit8 tiam2-tsing1 u7 lak8-tsap8 hun1-tsing1, tsit8 hun1-tsing1 u7 lak8-tsap8 bio2-tsing1."
        ],
        [
          "俗語話講：「一寸光陰一寸金，寸金難買寸光陰」，咱大家著愛珍惜時間才好。",
          "Siok8-gi2 oe7 kong2: “it4 tshun3 kong1-im1 it4 tshun3 kim1, tshun3 kim1 lan7-be2 tshun3 kong1-im1”, lan2 tai7-ke1 tioh8-ai3 tin1-sioh4 si5-kan1 tsiah4 ho2."
        ],
        [
          "（一）一枝草一點露。",
          "(it4) Tsit8 ki1 tshau2 tsit8 tiam2 loo7."
        ],
        [
          "（二）一分錢一分貨。",
          "(ji7) Tsit8 hun7 tsinn5 tsit8 hun7 hue3."
        ],
        [
          "（三）坐乎正得人疼。",
          "(sann1) Tse7 hoo7 tsiann3 tit4 lang5 thiann3."
        ],
        [
          "（四）買厝買厝邊。",
          "(si3) Be2 tshu3 be2 tshu3-pinn1."
        ],
        [
          "（五）食魚食肉也著食菜佮",
          "(goo7) Tsiah8 hi5 tsiah8 bah4 ma7 tioh8 tsiah8 tshai3 kah4"
        ],
        [
          "（六）輸人不輸陣",
          "(lak8) Su1 lang5 m7 su1 tin7"
        ],
        [
          "（七）好天也著積雨來糧",
          "(tshit4) Ho2-thinn1 ma7 tioh8 tsik4 hoo7-lai5 niu5"
        ],
        [
          "（八）食菓子拜樹頭。",
          "(peh4) Tsiah8 kue2-tsi2 pai3 tshiu7-thau5."
        ],
        [
          "（九）驚驚未著等。",
          "(kau2) Kiann1-kiann1 be7 tioh8-ting2."
        ],
        [
          "（十）食緊弄破碗",
          "(tsap8) Tsiah8 kin2 long3 phua3 uann2"
        ],
        [
          "（十一）有量有福",
          "(tsap8-it4) U7 liong7 u7 hok4"
        ],
        [
          "（十二）撲虎掠賊親兄弟。",
          "(tsap8-ji7) Phah4 hoo2 liah8-tshat8 tshin1-hiann1-ti7."
        ],
        [
          "（十三）未食五日節粽，破裘仔不甘放。",
          "(tsap8-sann1) Be7 tsiah8 goo7-jit8-tseh4 tsang3, phua3 hiu5-a2 m7-kam1 pang3."
        ],
        [
          "（十四）春分秋分，暝對半分。",
          "(tsap8-si3) Tshun1-hun1 tshiu1-hun1, mi5 tui3-puann3-pun1."
        ]
      ],
      "篇名": "歲月時間"
    }
  ]
}
