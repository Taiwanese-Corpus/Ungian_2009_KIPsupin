{
  "出版年": "2000",
  "出版者": "小魯文化事業股份有限公司",
  "年級別": "無",
  "文類": "其他教材",
  "書名": "創作閩南語兒童詩歌－春天的花仔布",
  "書寫系統": "漢字",
  "資料": [
    {
      "段": [
        [
          "白翎鷥，白白白，四界食，四界飛，返來歇在樹仔椏，遠遠看起來，若像樹仔頂一蕊一蕊開白花。",
          "peh8-ling5-si, peh8-peh8-peh8, si3-ke3 tsiah8, si3-ke3 pe, tng2 lai5 hioh ti7 tshiu7-a2-ue, hng7-hng7 khuann3--khi2-lai5, na2-tshiunn7 tshiu7-a2 ting2 tsit8 lui2 tsit8 lui2 khui peh8 hue."
        ]
      ],
      "篇名": "白翎鷥"
    },
    {
      "段": [
        [
          "先開花，後發葉，木棉開花朱朱紅，木棉開花開期欉，年年春，年年紅，目睛瞤一下，倪仔轉大人。",
          "sing khui-hue, au7 huat hioh8 , bok8-mi5 khui-hue tsu-tsu-ang5, bok8-mi5 khui-hue khui kui tsang5, ni5-ni5-tshun, ni5 ni5 ang5, bak8-tsiu nih tsit8-e7, gin2-a2 tng2-tua7-lang5."
        ]
      ],
      "篇名": "木棉樹"
    },
    {
      "段": [
        [
          "木棉樹，真濟椏，木棉花，若茶杯，一支椏，有幾多杯。天頂若落雨，若像在斟茶，斟茶斟傷濟，有的茶杯遂摽落地。",
          "bok8-mi5 tshiu7, tsin tse7 ue, bok8-mi5-hue, na2 te5-pue, tsit8 ki ue, u7 kui2 lo7 pue. thinn-ting2 na7 loh8-hoo7, na2-tshiunn7 teh thin5-te5, thin5-te5 thin5 siunn tse7, u7 e5 te5-pue suah lak loh8 te7."
        ]
      ],
      "篇名": "木棉花"
    },
    {
      "段": [
        [
          "一粒圓圓，若像球，一粒圓圓，更發鬚，洋蔥洋蔥，若像球。阿母乃切乃流目油，切切咧來炒蛋，炒來當配飯，此一味若是食無著，心肝驚仔會結期球。",
          "tsit8 liap8 inn5-inn5, na2-tshiunn7 kiu5, tsit8 liap8 inn5-inn5, koh huat-tshiu, iunn5-tshang iunn5-tshang, na2-tshiunn7 kiu5. a-bu2 na2 tshiat na2 lau5 bak8-iu5, tshiat-tshiat--leh lai5 tsha2 nng7, tsha2 lai5 thang phue3-png7, tsu2 tsit8 bi7 na7 si7 tsiah8 bo5 tioh8, sim-kuann kiann--a2 e7 kiat-kui-kiu5."
        ]
      ],
      "篇名": "洋蔥"
    },
    {
      "段": [
        [
          "土蚓仔土蚓仔住土底土蚓仔土蚓仔誠[敖^力]鑽，撓撓鑽、撓撓動，土鑽加鬆鬆鬆，當種粟、當種蔥，種番薯、番薯鬆，種甘蔗、甘蔗紅，種果子、果子甜，樹仔青青花紅紅，大家當過豐年登。",
          "too7-un2-a2 too7-un2-a2 tua3 thoo5-te2 too7-un2-a2 too7-un2-a2 tsiann5 gau5 tsng3, ngiau-ngiau tsng3, ngiau-ngiau-tang7, thoo2 tsng3 ka sang-sang-sang, thangtsing3 tshik, thangtsing3 tshang, tsing3 han-tsi5, han-tsi5 sang, tsing3 kam-tsia3, kam-tsia3 ang5, tsing3 kue2-tsi2, kue2-tsi2 tinn, tshiu7-a2 tshenn-tshenn hue ang5-ang5, tai7-ke thang kue3 hong-lian5-tang."
        ]
      ],
      "篇名": "土蚓仔"
    },
    {
      "段": [
        [
          "公園內，桃花開，一蕊一蕊娞娞芳芳，一欉一欉粉粉紅紅，飛來的有蛾仔也有蜂，公園內，全全人。此也娞娞芳芳，彼也娞娞芳芳；此也粉粉紅紅，彼也粉粉紅紅。期個春天，誠好看，期個春天，娞更芳。",
          "kong-hng5 lai7, tho5-hue khui, tsit8 lui2 tsit8 lui2 sui2-sui2 phang-phang, tsit8 tsang5 tsit8 tsang5 hun2-hun2-ang5-ang5, pue--lai5 e5 u7 iah8-a2 ia7 u7 phang, kong-hng5 lai7, tsuan5-tsuan5 lang5. tsia-ia3 sui2-sui2 phang-phang, hia-ia3 sui2-sui2 phang-phang; tsia-ia3 hun2-hun2-ang5-ang5, hia-ia3 hun2-hun2-ang5-ang5. kui e5 tshun-thinn, tsiannh5 ho2-khuann3, kui e5 tshun-thinn, sui2 koh phang."
        ]
      ],
      "篇名": "桃花開"
    },
    {
      "段": [
        [
          "蚼蟻蚼蟻，一隻一隻一隻，排一列向前行，若相抵，就行禮，攏相爭也相擠。蚼蟻蚼蟻，一隻一隻一隻，排一列向前行，[敖^力]行路、[敖^力]爬壁，若找著物件，就舉返去大家作夥食。",
          "kau2-hia7 kau2-hia7, tsit8 tsiah tsit8 tsiah tsit8 tsiah, pai5 tsit8 liat8 hiong3-tsing5 kiann5, na7 sio-tu2, tsiu7 kiann5-le2, long2 be7 sio-tsinn ia-be7 sio kheh. kau2-hia7 kau2-hia7, tsit8 tsiah tsit8 tsiah tsit8 tsiah, pai5 tsit8 liat8 hiong3-tsing5 kiann5, gau5 kiann5-loo7, gau5 pe5 piah, na7 tshue7 tioh8 mih8-kiann7, tsiu7 kng tng2 khi3 tai7-ke tso3-hue2 tsiah8."
        ]
      ],
      "篇名": "蚼蟻"
    },
    {
      "段": [
        [
          "李仔開花白白白，李仔開花若像雪，結做李仔紅更青，結做李仔脆脆脆。李仔，搵糖，李仔，搵鹽，李仔做鹹酸甜，李仔做李鹹。也有鹹，也有甜，查某人食了生倪仔嬰。",
          "li2-a2 khui-hue peh8-peh8-peh8, li2-a2 khui-hue na7-tshiunn7 seh, kiat-tso3 li2-a2 ang5 koh tsheng, kiat-tso3 li2-a2 tshe3-tshe3-tshe3. li2-a2, un3 thng5, li2-a2, un3 iam5, li2-a2 tso3 kiam5-sng-tinn, li2-a2 tso3 li2-kiam5. ia7 u7 kiam5, ia7 u7 tinn, tsa-boo2-lang5 tsiah8 liau2 sing gin2-a2 enn."
        ]
      ],
      "篇名": "李仔開花"
    },
    {
      "段": [
        [
          "燕仔飛高高，燕仔飛低低，燕仔天頂飛，燕仔天頂旋。燕仔身烏烏，伊的尾閭尖尖更開叉。春天一下，燕仔飛高飛低，公園內的花，開娞娞、開濟濟。",
          "inn3-a2 pue kuan5-kuan5, inn3-a2 pue ke7-ke7, inn3-a2 thinn-ting2 pue, inn3-a2 thinn-ting2 seh8. inn3-a2 sin oo-oo, i e5 bue2-liu tsiam-tsiam koh khui-tshe. tshun-thinn tsit8-e7 kau3 , inn3-a2 pue kuan5 pue ke7, kong-hng5 lai7-e5 hue, khui-sui2-sui2, khui tse7-tse7."
        ]
      ],
      "篇名": "燕仔"
    },
    {
      "段": [
        [
          "轉轉轉，干樂，一直轉。叩叩叩，干樂，來相叩。叩一下，一粒旋旋輾，一粒跑車輪，若像頭暈暈。",
          "tng2-tng2-tng2, kan-lok8, it-tit8 tng2. kho2-kho2-kho2, kan-lok8, lai5 sio-kho2. kho2 tsit8-e7, tsit8 liap8 inn5-inn5-seh8, tsit8 liap8 tsau2 tshia-lian2, na2-tshiunn7 thau5 hin5-hin5."
        ]
      ],
      "篇名": "干樂"
    },
    {
      "段": [
        [
          "一蕊一蕊，紅紅紅，一欉一欉，紅紅紅，雨毛仔若落，滿山紅，愈沃愈紅。春風若吹，滿山紅，愈吹愈紅。期個山坡娞娞娞，期個春天紅紅紅。春天若過，若欲看滿山紅，得要等後冬。",
          "tsit8 lui2 tsit8 lui2, ang5-ang5-ang5, tsit8 tsang5 tsit8 tsang5, ang5-ang5-ang5, hoo7-mng5-a2 na7 loh8, mua2-suann-ang5, lu2 ak lu2 ang5. tshun-hong na7 tshue, mua2-suann-ang5, lu2 tshue lu2 ang5. kui e5 suann-pho sui2-sui2-sui2, kui e5 tshun-thinn ang5-ang5-ang5. tshun-thinn na7 kue3, na7 beh khuann3 mua2-suann-ang5, tioh8-ai3 tan2 au7-tang."
        ]
      ],
      "篇名": "滿山紅"
    },
    {
      "段": [
        [
          "油桐樹，開白花，花白白，若像雪。風若吹，油桐花，摽落地，白白白，若落雪。予人看著若像冬天猶未過。",
          "iu5-tong5-tshiu7, khui peh8 hue, hue peh8-peh8, na2-tshiunn7 seh. hong na7 tshue, iu5-tong5-hue, phiau loh8-te7, peh8-peh8-peh8, na7 loh8-seh. hoo7 lang5 khuann3--tioh8 na2-tshiunn7 tang-thinn iau2-be7 kue3."
        ]
      ],
      "篇名": "油桐花"
    },
    {
      "段": [
        [
          "紅腳紅腳天頂飛，倪仔倪仔放風箏，猴猻仔坐在樹仔椏，阿公阿公種菜瓜。紅腳紅腳次頂歇，風箏斷線找著，猴猻仔欲睏免棉褥，阿公抱孫嬰嬰惜。",
          "ang5-kha ang5-kha thinn-ting2 pue, gin2-a2 gin2-a2 pang3 hong-tshue, kau5-san-a2 tse7 ti7 tshiu7-a2-ue, a-kong a-kong tsing3 tshai3-kue. ang5-kha ang5-kha tshu3-ting2 hioh, hong-tshue tng7 suann3 tshue7 be7 tioh8, kau5-san-a2 beh khun3 bian2 mi5-jiok8, a-kong pho7 sun enn enn sioh."
        ]
      ],
      "篇名": "紅腳天頂飛"
    },
    {
      "段": [
        [
          "椰子樹，高高高，椰子生期貫，有人看加流嘴涎，想欲食得爬去割。椰子若熟透透，伊也會家己慢慢仔落，椰子樹若像在抌炸彈，大家若行過樹仔下，攏頭傾傾、乃走乃看，心肝更必剝彈。",
          "ia5-tsi2-tshiu7, kuan5-kuan5-kuan5, ia5-tsi2 senn kui kng2, u7 lang5 khuann3 kah lau5-tshui3-nua7, siunn7 beh tsiah8 tioh8 pe5 khi3 kuah. ia5-tsi2 na7 sik8 thau3-thau3, i ia7 e7 ka-ki7 ban7-ban7-a2 lak, ia5-tsi2-tshiu7 na2-tshiunn7 ti7 tim3 tsa3-tan5, tai7-ke na7 kiann5-kue3 tshiu7-a2 kha, long2 thau5 khi-khi, na2 kiann5 na2 khuann3, sim-kuann koh pit-pak-tshainn2."
        ]
      ],
      "篇名": "椰子樹"
    },
    {
      "段": [
        [
          "青青的葉、紅紅的根，菠稜仔菜，輕輕，兩三把，才一斤，阿母買幾多把，越頭就行，行足緊。返來洗洗咧緊來炒，炒蒜頭，一盤尖尖，炒肉絲，撒一寡鹽，一盤一盤當配飯，阿公上愛的是菠稜仔菜煮豬肝湯。",
          "tshenn-tshenn e5 hioh8 , ang5-ang5 e5 kin, pue-ling5-a2-tshai3, khin-khin, nng7 sann pe2, tsiah tsit8 kin, a-bu2 be2 kui2 a7 pe2, uat8-thau5 tsiu7 kiann5, kiann5 tsiok kin2. tng2 lai5 se2-se2--leh kin2 lai5 tsha2, tsha2 suan3-thau5, tsit8 puann5 tsiam-tsiam, tsha2 bah-si, tsham tsit8-kua2 iam5, tsit8 poann5 tsit8 puann5 tng phue3-png7, a-kong siong7 ai3 e5 si7 pue-ling5-a2-tshai3 tsu2 ti-kuann thng."
        ]
      ],
      "篇名": "菠稜仔菜"
    },
    {
      "段": [
        [
          "相思樹，葉長長，相思樹，花黃黃。葉青青、葉長長，花圓圓、花黃黃，青青黃黃誠好看，一支山，占期半，有的隨風搖，有的燒做烏火炭。",
          "siunn-si tshiu7, hioh8 tng5-tng5 , siunn-si tshiu7, hue ng5-ng5. hioh8 tshenn-tshenn, hioh8 tng5-tng5, hue inn5-inn5, hue ng5-ng5, tshenn-tshenn ng5-ng5 tsiann5 ho2-khuann3, tsit8 ki suann, tsiam3 kui puann3, u7 e5 sui5-hong io5, u7 e5 sio tso3 oo hue2-thuann3."
        ]
      ],
      "篇名": "相思樹"
    },
    {
      "段": [
        [
          "麻糬包麻仔，倪仔人，足濟伴。麻糬包豆餡，倪仔人，穿娞衫。麻糬[食+遣][黍+商][黍+商]，倪仔人，[敖^力]讀冊。",
          "mua5-tsi5 pau mua5-a2, gin2-a2-lang5, tsiok tse7 phuann7. mua5-tsi5 pau tau7-ann7, gin2-a2-lang5, tshing7 sui2-sann. mua5-tsi5 khiu7-teh-teh , gin2-a2-lang5, gau5 thak8-tsheh."
        ]
      ],
      "篇名": "麻糬"
    },
    {
      "段": [
        [
          "湖鰍湖鰍發嘴鬚，湖鰍湖鰍水裡泅。湖鰍湖鰍身小小，更來發嘴鬚，哎哦伊豈是在老倒縮？",
          "hoo5-liu hoo5-liu huat tshui3-tshiu, hoo5-liu hoo5-liu tsui2-nih siu5. hoo5-liu hoo5-liu sin sio2-sio2, koh lai5 huat tshui3-tshiu, ai3 oo5 i kam2 si7 ti7 lau7-to2-kiu?"
        ]
      ],
      "篇名": "湖鰍"
    },
    {
      "段": [
        [
          "尾短短、鼻長長，大象溜溜仔諸公園，自於尾閭爬起去，自於鼻仔溜落來，溜溜溜、溜長長，溜溜溜、溜遠，溜溜仔，足好耍，溜幾道？誠叵算。大家溜加笑嘻嘻，哎哦，有人溜破褲，有人溜一下烏尻川。",
          "bue2 te2 te2, phinn7 tng5-tng5, tua7-tshiunn7 liu3-liu3-a2 teh kong-hng5, tui3 i bue2-liu pe5--khi2-khi3, tui3 i phinn7-a2 liu--loh8-lai5, liu3-liu3-liu3, liu tng5-tng5, liu3-liu3-liu3, liu be7 hng7, liu3-liu3-a, tsiok ho2-sng2, liu kui2 tau2? tsiann5 oh sng3. tai7-ke liu kah tshio3-gi-gi, ai3 oo5, u7 lang5 liu3 phua3 khoo3, u7 lang5 liu3 tsit8 e7 oo kha-tshng."
        ]
      ],
      "篇名": "溜溜仔"
    },
    {
      "段": [
        [
          "有藍有青有紅，有這色、有彼色，有的輕、有的重，有的深、有的淺，更清芳啊清芳，春天若像一塊大大大的花仔布，大家阿諛伊娞鐺鐺。",
          "u7 na5 u7 tshenn u7 ang5, u7 tsit sik, u7 hit sik, u7 e5 khin, u7 e5 tang7, u7 e5 tshim, u7 e5 tshian2, koh tshing-phang-a2 tshing-phang, tshun-thinn na7-tshiunn7 tsit8 te3 tua7-tua7-tua7 e5 hue-a2-poo3, tai7-ke o-lo2 i sui2-tang-tang."
        ]
      ],
      "篇名": "春天的花仔布"
    }
  ]
}
