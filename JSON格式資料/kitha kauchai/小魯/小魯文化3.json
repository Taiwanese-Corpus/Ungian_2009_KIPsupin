{
  "出版年": "2000",
  "出版者": "小魯文化事業股份有限公司",
  "年級別": "無",
  "文類": "其他教材",
  "書名": "創作閩南語兒童詩歌－白雲若海湧",
  "書寫系統": "漢字",
  "資料": [
    {
      "段": [
        [
          "熱天漸漸過，娞娞、芳芳的蓮花，慢慢仔謝、慢慢仔落，是什麼人來偷捻、來偷剝？蓮花落在水池，變做一隻一隻娞娞、芳芳的船，田蛤仔在船頂在曝日，田蛤仔在船頂在歇睏。",
          "juah8-thinn tsiam7-tsiam7 kue3, sui2-sui2, phang phang e5 lian5-hue, ban7-ban7-a2 sia7, ban7-ban7-a2 loh8, si7 siann2-mih8 lang5 lai5 thau liam3, lai5 thau pak? lian5-hue loh8 ti7 tsui2-ti5, pian3 tso3 tsit8 tsiah tsit8 tsiah sui2-sui2, phang phang e5 tsun5, tshan5-kap-a2 ti7 tsun5-ting2 ti7 phak8-jit8, tshan5-kap-a2 ti7 tsun5-ting2 ti7 hioh-khun3."
        ]
      ],
      "篇名": "芳芳的船"
    },
    {
      "段": [
        [
          "一列山青青，一列青青恬恬在彼坐。白雲一直飛，飛來給山蓋高蓋低、蓋頭蓋尾，有時辰蓋傷濟，蓋一下山遂無得尋。原來是雲看山青青，僅單在彼恬恬坐，驚伊誠無聊，得常在相招飛來給山蓋頭蓋尾、蓋高蓋低，合山來掩咯喈。",
          "tsit8 liat8 suann tshenn-tshenn, tsit8 liat8 tshenn-tshenn tiam7-tiam7 ti7 hia tse7. peh8-hun5 it-tit8 pue, pue lai5 ka7 suann kham3 kuan5 kham3 ke7, kham3 thau5 kham3 bue2, u7-si5-tsun7 kham3 siunn tse7, kham3 tsit8-e7 suann suah bo5 te3 tshue7 . guan5-lai5 si7 hun5 khuann3 suann tshenn-tshenn, kan-tann ti7 hia tiam7-tiam7 tse7, kiann i tsiann5 bo5-liau5, tio7 tshiang5-tsai7 sio-tsio pue lai5 ka7 suann kham3 thau5 kham3 bue2, kham3 kuan5 kham3 ke7, kah suann lai5 am-koh-ke."
        ]
      ],
      "篇名": "一列山青青"
    },
    {
      "段": [
        [
          "圓仔花紅紅紅，圓仔花圓圓圓，一粒一粒若紅圓。一群蛾仔，此粒過彼粒，彼粒過此粒，若在食紅圓。不知何一粒上合意？不知何一粒上屆甜？",
          "inn5-a2-hue ang5-ang5-ang5, inn5-a2-hue inn5 inn5-inn5, tsit8 liap8 tsit8 liap8 na7 ang5-inn5. tsit8 tin7 iah8-a2, tsit liap8 kue3 hit liap8, hit liap8 kue3 tsit liap8, na7 ti7 tsiah8 ang5-inn5. m7 tsai to2 tsit8 liap8 siong7 kah-i3? m7 tsai to2 tsit8 liap8 siong7 kai3 tinn?"
        ]
      ],
      "篇名": "圓仔花"
    },
    {
      "段": [
        [
          "月娘圓圓，月娘光光，月娘在天中央。月餅圓圓，月餅甜甜，文旦柚若蝦米，芎蕉芳芳誠大排。有人放煙火，有人在賞月，有人舉花燈，青青的柚子皮，戴在頭殼頂。",
          "gueh8-niu5 inn5-inn5, gueh8-niu5 kng-kng, gueh8-niu5 ti7 thinn tiong-ng. gueh8-piann2 inn5-inn5, gueh8-piann2 tinn-tinn, bun5-tan3 iu7 na7 he5-bi2, kin-tsio phang phang tsiann5 tua7 pai5. u7 lang5 pang3-ian-hue2, u7 lang5 ti7 siunn2-gueh8, u7 lang5 giah8 hue-ting, tshenn-tshenn e5 iu7-a2-phe5, ti3 ti7 thau5-khak ting2."
        ]
      ],
      "篇名": "中秋暝"
    },
    {
      "段": [
        [
          "紫紫藍藍、藍藍紫紫，一蕊一蕊若鼓吹，開加滿滿是，期片的鼓吹花。草仔埔，次末頂，牆仔邊，鼓吹花沿路爬、沿路開，花娞娞、葉青青，秋天變加娞嬰嬰。",
          "tsi2-tsi2 na5-na5, na5-na5 tsi2-tsi2, tsit8 lui2 tsit8 lui2 na7 koo2-tshue, khui kah mua2-mua2-si7, kui-phian3 e5 koo2-tshue-hue. tshau2-a2-poo, tshu3-bue2-ting2, tshiunn5-a2-pinn, koo2-tshue-hue ian5-loo7 pe5, ian5-loo7 khui, hue sui2-sui2, hioh8 tshenn-tshenn, tshiu-thinn pian3 kah sui2-enn-enn."
        ]
      ],
      "篇名": "鼓吹花"
    },
    {
      "段": [
        [
          "秋風微微仔吹，幼幼青青的枝，開黃黃大大的花，此邊開濟濟，彼邊也開濟濟，菊仔花開娞娞，菊仔花開濟濟。有人在賞花，有人在哈菊花茶。",
          "tshiu hong bi5-bi5-a2 tshue, iu3-iu3 tshenn-tshenn e5 ki, khui ng5-ng5 tua7-tua7 e5 hue, tsit-ping5 khui tse7-tse7, hit-ping5 ia7 khui tse7-tse7, kiok-a2-hue khui sui2-sui2 , kiok-a2-hue khui tse7-tse7. u7 lang5 ti7 siunn2-hue, u7 lang5 ti7 ha kiok-hue-te5."
        ]
      ],
      "篇名": "菊仔花"
    },
    {
      "段": [
        [
          "長腳、長鬚，長身、長翅，一粒三角頭，青青的草猴，實在有夠[敖^力]，慢慢仔爬、慢慢仔爬，爬上樹仔頂，伊是在找物件，越來越去誠無閒，咱給看起來，伊若像在看風景。",
          "tng5-kha, tng5 tshiu, tng5-sin, tng5 sit, tsit8 liap8 sann kak thau5, tshenn-tshenn e5 tshau2-kau5, sit8-tsai7 u7-kau3 gau5 , ban7-ban7-a2 pe5, ban7-ban7-a2 pe5, pe5 tsiunn7 tshiu7-a2-ting2, i si7 ti7 tshue7 mih8-kiann7, uat8 lai5 uat8 khi3 tsiann5 bo5-ing5, lan2 kah khuann3--khi2-lai5, i na2-tshiunn7 ti7 khuann3 hong-king2."
        ]
      ],
      "篇名": "草猴"
    },
    {
      "段": [
        [
          "烏鶖烏鶖烏溜溜，番麥番麥發嘴鬚，番薯番薯避土底，土豆土豆結期把，稻仔稻仔會開花，棚仔頂結菜瓜。",
          "oo-tshiu oo-tshiu oo liu3-liu3, huan-beh8 huan-beh8 huat tshui3-tshiu, han-tsi5 han-tsi5 bih thoo5-te2, thoo5-tau7 thoo5-tau7 kiat kui pe2, tiu7-a2 tiu7-a2 e7 khui-hue, penn5-a2-ting2 kiat tshai3-kue."
        ]
      ],
      "篇名": "烏鶖烏溜溜"
    },
    {
      "段": [
        [
          "花大大、花黃黃，身瘦瘦、身長長，日頭若出就隨日光。日頭在東邊，伊就越東邊；日頭在西邊，伊就越西邊，隨著日頭光，越期日，誠無閒。日頭若暗伊就頭沈沈，頭沈沈，在歇睏，歇一下呢，遂真正恬恬睏。",
          "hue tua7-tua7, hue ng5-ng5, sin san2-san2, sin tng5-tng5 , jit8-thau5 na7 tshut tsiu7 sui5 jit8-kng. jit8-thau5 ti7 tang-ping5, i tsiu7 uat8 tang-ping5 ; jit8-thau5 ti7 sai-ping5, i tsiu7 uat8 sai-ping5, sui5 tioh8 jit8-thau5 kng, uat8 kui-jit8, tsiann5 bo5-ing5. jit8-thau5 na7 am3 i tsiu7 thau5-tim5-tim5, thau5-tim5-tim5, ti7 hioh-khun3, hioh tsit8-e7 ni5, suah tsin-tsiann3 tiam7-tiam7 khun3. gueh8 inn5-inn5 gueh8 kng-kng."
        ]
      ],
      "篇名": "日頭花"
    },
    {
      "段": [
        [
          "月娘月圓圓，月娘月光光，伊在天中央，恬恬照四方。此有月光，彼有月光，水池仔也有一點一點的月光。大家賞月不驚晏，鱍鱍連魚仔也跳出來看。",
          "gueh8-niu5 gueh8 inn5-inn5, gueh8-niu5 gueh8 kng-kng, i ti7 thinn tiong-ng, tiam7-tiam7 tsio3 su3-hong. tsia u7 gueh8-kng, hia u7 gueh8-kng, tsui2-ti5-a2 ia7 u7 tsit8 tiam2 tsit8 tiam2 e5 gueh8-kng. tai7-ke siunn2-gueh8 m7 kiann uann3, pok-pok lian5 hi5-a2 ia7 thiau3 tshut lai5 khuann3."
        ]
      ],
      "篇名": "月圓圓月光光"
    },
    {
      "段": [
        [
          "菜瓜藤，一直旋，旋高高。菜瓜藤，開黃花，一蕊一蕊結菜瓜。菜瓜生濟濟，挽來煮，挽來賣，有的晒做菜瓜磋。",
          "tshai3-kue-tin5, it-tit8 suan, suan-kuan5-kuan5. tshai3-kue-tin5, khui ng5-hue, tsit8 lui2 tsit8 lui2 kiat tshai3-kue. tshai3-kue senn tse7-tse7, ban2 lai5 tsu2, ban2 lai5 be7, u7 e5 phak8 tso3 tshai3-kue tshe3 ."
        ]
      ],
      "篇名": "菜瓜"
    },
    {
      "段": [
        [
          "天頂星，滿滿是，一粒一粒閃閃爍，閃閃爍，爍期暝。天頂星，滿滿是，閃閃爍，爍期暝。日頭若出來，遂一粒一粒走去避。",
          "thinn-ting2 tshinn, mua2-mua2-si7, chit8 liap8 chit8 liap8 siam2-siam2-sih, siam2-siam2-sih, sih kui mi5. thinn-ting2 tshinn, mua2-mua2-si7, siam2-siam2-sih, sih kui mi5. jit8-thau5 na7 tshut--lai5, suah it-liap8 it-liap8 tsau2 khi3 bih."
        ]
      ],
      "篇名": "天頂星"
    },
    {
      "段": [
        [
          "山連山、山接山，一排青青足好看。一粒紅日頭浮出山頂，白白的雲若海湧，有時辰，靜靜靜，有時辰，湧無停。大家來山頂，恬恬恬、靜靜靜，看白白的雲若海湧，有時辰，靜靜靜，有時辰，湧無停。",
          "suann lian5 suann, suann tsiap suann, tsit8 pai5 tshenn-tshenn tsiok ho2-khuann3. tsit8 liap8 ang5 jit8-thau5 phu5-tshut suann-ting2, peh8-peh8 e5 hun5 na7 hai2-ing2, u7-si5-tsun7, tsing7-tsing7-tsing7, u7-si5-tsun7, ing2 bo5-thing5. tai7-ke lai5 suann-ting2, tiam7-tiam7-tiam7, tsing7-tsing7-tsing7, khuann3 peh8-peh8 e5 hun5 na7 hai2-ing2, u7-si5-tsun7, tsing7-tsing7-tsing7, u7-si5-tsun7, ing2 bo5-thing5."
        ]
      ],
      "篇名": "白雲若海湧"
    },
    {
      "段": [
        [
          "榕仔榕仔綠啾啾，榕仔榕仔發嘴鬚，鳥仔在樹仔頂啾啾啾，阿公來樹仔下找朋友，倪仔咿咿啞啞，[手+亥]千秋。",
          "tshing5-a2 tshing5-a2 lik8 tsiu-tsiu, tshing5-a2 tshing5-a2 huat tshui3-tshiu, tsiau2-a2 ti7 tshiu7-a2-ting2 tsiu-tsiu-tsiu, a-kong lai5 tshiu7-a2 kha tshue7 ping5-iu2, gin2-a2 inn-inn-onn3-onn3, hainn3 tshian-tshiu."
        ]
      ],
      "篇名": "榕仔"
    },
    {
      "段": [
        [
          "此個烏頭、烏目睛，彼個也烏頭、烏目睛。此個身軀烏黸黸，彼個也身軀烏黸黸。此個烏腳、烏尾閭，彼個也烏腳、烏尾閭。烏鶖烏鶖頭縮縮，企在牛角頂，水牛合烏鶖，兩個是好朋友。",
          "tsit e5 oo-thau5, oo bak8-tsiu, hit e5 ia7 oo-thau5, oo bok8 tshing2. tsit e5 sing-khu oo-lu-lu, hit e5 a2 sing-khu oo-lu-lu. tsit e5 oo kha, oo bue2-liu, hit e5 a2 oo kha, oo bue2-liu. oo-tshiu oo-tshiu thau5 kiu-kiu, khia7 ti7 gu5-kak ting2, tsui2-gu5 kah oo-tshiu, nng7 e5 si7 ho2-ping5-iu2."
        ]
      ],
      "篇名": "水牛合烏鶖"
    },
    {
      "段": [
        [
          "蟳仔蟳仔走坦橫，看起來，有夠忿。蟳仔蟳仔叩叩走、叩叩撞，兩支大大的蟳仔管，欲給人夾，足威風。蟳仔蟳仔叩叩走，蟳仔蟳仔叩叩撞，撞無何久，伊遂予人掠去下，下一下，紅絳絳，大家上愛的就是彼兩支蟳仔管。",
          "tsim5-a2 tsim5-a2 kiann5 than2-huainn5, khuann3--khi2-lai5, u7-kau3 phainn2. tsim5-a2 tsim5-a2 khok-khok-tsau2, khok-khok-tsong5, nng7 ki tua7-tua7 e5 tsim5-a2-kong2, beh ka7 lang5 giap, tsiok ui-hong. tsim5-a2 tsim5-a2 khok-khok-tsau2, tsim5-a2 tsim5-a2 khok-khok-tsong5 , tsong5 bo5 gua7 ku2, i suah hoo7 lang5 liah8 khi3 he7, e7 tsit8-e7, ang5-kong3-kong3, tai7-ke siong7 ai3 e5 tsiu7-si7 hit nng7 ki tsim5-a2-kong2."
        ]
      ],
      "篇名": "蟳仔"
    },
    {
      "段": [
        [
          "蝦仔泅水誠趣味，期排腳一直筅，期排腳足無閒。蝦仔泅水誠好看，有時辰更會倒彈。",
          "he5-a2 siu5-tsui2 tsiann5 tshu3-bi7, kui-pai5 kha it-tit8 tshing2, kui-pai5 kha tsiok bo5-ing5. he5-a2 siu5-tsui2 tsiann5 ho2-khuann3, u7-si5-tsun7 koh e7 to3-tuann7."
        ]
      ],
      "篇名": "蝦仔泅水"
    },
    {
      "段": [
        [
          "咦咦咦這是什麼？柴棵更會發芛。喔！原來是木耳，若像咱的雙旁耳。木耳、木耳，伊想欲聽什麼？聽風吹來吹去，聽雷公在發脾氣，聽雨水大滴細滴。",
          "i-i-i tse si7 siann2-mih8?  tsha5-kho koh e7 huat inn2. oo! guan5-lai5 si7 bok8-ni2, na2-tshiunn7 lan2 e5 siang-ping5 hinn7. bok8-ni2, bok8-ni2, i siunn7 beh thiann siann2-mih8? thiann hong tshue lai5 tshue khi3, thiann lui5-kong ti7 huat phi5-khi3, thiann hoo7-tsui2 tua7-tih se3-tih."
        ]
      ],
      "篇名": "木耳"
    },
    {
      "段": [
        [
          "青青的竹篰仔，若像足大足大的琴，啥人挨呢？風來挨。風若吹，竹篰仔就，嚶嚶啞啞、間間關關，嚶嚶啞啞、悉悉索索。風挨的是什麼歌咧？你不知、我也不知，但是有人愈聽愈愛。阿公常在坐在聽，恬恬恬，聽琴聲，期排竹篰仔若像大樂隊，竹篰仔下誠像音樂廳。",
          "tshenn-tshenn e5 tik-pho7-a2, na2-tshiunn7 tsiok tua7 tsiok tua7 e5 khim5, siann2-lang5 e neh? hong lai5 e. hong na7 tshue, tik-pho7-a2 to7, inn-inn-onn3-onn3, king-king-kuainn-kuainn, inn-inn-onn3-onn3, si-si-suh-suh. hong e-e si7 siann2-mih8 kua--leh? li2 m7 tsai, gua2 ia7 m7 tsai, tan7-si7 u7 lang5 lu2 thiann lu2 ai3. a-kong tshiang5-tsai7 tse7 ti7 thiann, tiam7-tiam7-tiam7, thiann khim5 siann, kui-pai5 tik-pho7-a2 na2-tshiunn7 tua7 gak8-tui7, tik-pho7-a2 kha tsiann5 tshiunn7 im-gak8-thiann."
        ]
      ],
      "篇名": "竹篰仔"
    },
    {
      "段": [
        [
          "白白白，四界飛，白白白，滿天飛，隨著秋風揚揚飛，秋天哪會落雪？揚揚飛的原來是菅芒花。岸仔頭也開，溪仔邊也開，港仔涯也開，山坡頂也開，四界開、四界娞，白白白的管芒花，伊是秋天的小花蕊。",
          "peh8-peh8-peh8, si3-kue3 pue, peh8-peh8-peh8, mua2-thinn-pue, sui5 tioh8 tshiu-hong iann7-iann7-pue, tshiu-thinn na2-e7 loh8-seh? iann7-iann7-pue e5 guan5-lai5 si7 kuann-bang-hue. huann7-a2-thau5 ia7-khui, khe-a2-pinn ia7-khui, kang2-a2-huann7 ia7-khui, suann-pho-ting2 ia7-khui, si3-kue3 khui, si3-kue3 sui2, peh8-peh8-peh8 e5 kuann-bang5-hue, i si7 tshiu-thinn e5 sio2 hue-lui2."
        ]
      ],
      "篇名": "菅芒花"
    }
  ]
}
