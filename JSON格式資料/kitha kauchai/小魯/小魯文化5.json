{
  "出版年": "2000",
  "出版者": "小魯文化事業股份有限公司",
  "年級別": "無",
  "文類": "其他教材",
  "書名": "創作閩南語兒童詩歌－傀儡偶仔",
  "書寫系統": "漢字",
  "資料": [
    {
      "段": [
        [
          "猴猻仔猴猻仔爬樹頂，猴猻仔猴猻仔挽龍眼，猴猻仔猴猻仔搶龍眼，猴猻仔猴猻仔食龍眼，猴猻仔猴猻仔跳高跳低，蚩跋翻。",
          "kau5-san-a2 kau5-san-a2 pe5 tshiu7-ting2, kau5-san-a2 kau5-san-a2 ban2 ling5-king2, kau5-san-a2 kau5-san-a2 tshiunn2 ling5-king2, kau5-san-a2 kau5-san-a2 tsiah8 ling5-king2, kau5-san-a2 kau5-san-a2 thiau3 kuan5 thiau3 ke7, tshia-puah8-ping2."
        ]
      ],
      "篇名": "猴猻仔"
    },
    {
      "段": [
        [
          "阿公仔六十九，手牽一隻大黑狗，四界行、四界走，行田岸仔頭，抵著一隻大白狗，黑狗吠白狗，白狗吠黑狗，黑狗咬白狗，白狗咬黑狗，兩隻狗咬加嘛嘛號，阿公仔驚一下蚩畚斗。",
          "a-kong--a2 lak8-tsap8-kau2, tshiu2 khan tsit8 tsiah tua7 oo-kau2, si3-ke3 kiann5, si3-ke3 tsau2, kiann5 kau3 tshan5-huann7-a2 thau5, tu2 tioh8 tsit8 tsiah tua7 peh8-kau2, oo-kau2 pui7 peh8-kau2, peh8-kau2 pui7 oo-kau2, oo-kau2 ka7 peh8-kau2, peh8-kau2 ka7 oo-kau2, nng7 tsiah kau2 ka7 kah ma7-ma7-hau2, a-kong--a2 kiann tsit8-e7 tshia-pun3-tau2."
        ]
      ],
      "篇名": "阿公仔六十九"
    },
    {
      "段": [
        [
          "東邊來了一隻猴，西邊來了一隻狗，來路中央，猴抵著狗、狗抵著猴，猴看狗，狗看猴，狗吠猴，猴咬狗，猴驚一下越頭直直走，狗也驚一下越頭直直走。",
          "tang-ping5 lai5 liau2 tsit8 tsiah kau5, sai-ping5 lai5 liau2 tsit8 tsiah kau2, lai5 kau3 loo7-tiong-ng, kau5 tu2 tioh8 kau2, kau2 tu2 tioh8-kau5, kau5 khuann3 kau2, kau2 khuann3 kau5, kau2 pui7 kau5, kau5 ka7 kau2, kau5 kiann tsit8-e7 uat8 thau5 tit8-tit8 tsau2, kau2 ia7 kiann tsit8-e7 uat8 thau5 tit8-tit8 tsau2."
        ]
      ],
      "篇名": "猴合狗"
    },
    {
      "段": [
        [
          "胡先生賣葫蘆，大葫蘆、小葫蘆，娞葫蘆、怪葫蘆，在路邊、擺期晡。忽然間，一陣西北雨，胡先生趕緊收葫蘆，大葫蘆、小葫蘆，娞葫蘆、怪葫蘆，通綜沃加沾糊糊。",
          "oo5 sian-sinn be7 hoo5-loo5, tua7 hoo5-loo5, sio2 hoo5-loo5, sui2 hoo5-loo5, kuai3 hoo5-loo5, ti7 loo7-pinn, pai5 kui poo. hut-jian5-kan, tsit8-tsun7 sai-pak-hoo7, oo5 sian-sinn kuann2-kin2 siu hoo5-loo5, tua7 hoo5-loo5, sio2-hoo5-loo5, sui2 hoo5-loo5, kuai3 hoo5-loo5, long2-tsong2 ak kah tam5-koo5-koo5."
        ]
      ],
      "篇名": "胡先生賣葫蘆"
    },
    {
      "段": [
        [
          "阿公仔阿公仔摜紅茄，摜紅茄，過吊橋，橋搖、茄也搖，茄搖、橋也搖，哇—哇—紅茄遂摽落橋，阿公仔行落去吊橋下，一條一條撿紅茄。",
          "a-kong--a2 a-kong--a2 kuann7 ang5-kio5, kuann7 ang5-kio5, kue3 tiau3-kio5, kio5 io5, kio5 ia7 io5, kio5 io5, kio5 ia7 io5, ua----ua----ang5-kio5 suah lak-loh8 kio5, a-kong--a2 kiann5 loh8 khi3 tiau3-kio5-kha, tsit8 tiau5 tsit8 tiau5 khioh ang5-kio5."
        ]
      ],
      "篇名": "阿公仔摜紅茄"
    },
    {
      "段": [
        [
          "元宵暝，放天燈，一個天燈，兩個天燈，三個天燈，天燈續天燈，慢慢仔飛天頂，天燈期天頂。大家舉頭看天燈，天燈期天頂，也看著月娘圓更明。",
          "guan5-siau mi5, pang3 thian-ting, tsit8 e5 thian-ting, nng7 e5 thian-ting, sann e5 thian-ting, thian-ting suah thian-ting, ban7-ban7-a2 pue thinn-ting2, thian-ting kui thinn-ting2. tai7-ke giah8-thau5 khuann3 thian-ting, thian-ting kui thinn-ting2, ia7 khuann3 tioh8 gueh8-niu5 inn5 koh bing5."
        ]
      ],
      "篇名": "放天燈"
    },
    {
      "段": [
        [
          "紅花開，花紅紅，花芳芳，花愈來愈紅，花愈來愈芳，此隻蜂聞著芳，彼隻蜂也聞著芳，一陣蜂攏聞著芳，一隻一隻飛來紅花欉。",
          "ang5-hue khui, hue ang5-ang5, hue phang-phang, hue lu2 lai5 lu2 ang5, hue lu2 lai5 lu2 phang, tsit tsiah phang phinn7 tioh8 phang, hit tsiah phang ia7 phinn7 tioh8 phang, tsit8 tin7 phang lang2 phinn7 tioh8 phang, tsit8 tsiah tsit8 tsiah pue lai5 ang5-hue-tsang5."
        ]
      ],
      "篇名": "紅花開"
    },
    {
      "段": [
        [
          "買幾項果子，買幾包瓜子，大家乃食乃答嘴鼓，你一句伊一句答期晡。有的人愛食果子，有的人愛嗑瓜子，有的人食果子更嗑瓜子，有的人嗑瓜子更食果子。過無何久，果子食了了瓜子也嗑了了。",
          "be2 kui2 hang7 kue2-tsi2, be2 kui2 pau kue-tsi2, tai7-ke na2 tsiah8 na2 tap-tshui3-koo2, li2 tsit8 ku3 i tsit8 ku3 tap kui-poo. u7 e5 lang5 ai3 tsiah8 kue2-tsi2, u7 e5 lang5 ai3 khe3-kue-tsi2, u7 e5 lang5 tsiah8 kue2-tsi2 koh khe3-kue-tsi2, u7 e5 lang5 khe3-kue-tsi2 koh tsiah8 kue2-tsi2. kue3 bo5 gua7 ku2, kue2-tsi2 tsiah8 liau2-liau2 kue-tsi2 ia7 khe3 liau2-liau2."
        ]
      ],
      "篇名": "食果子嗑瓜子"
    },
    {
      "段": [
        [
          "阿香買芳香，芳香，一束一束，芳芳芳。阿芳買芳水，芳水，一罐一罐芳芳芳。芳香，芳芳芳，芳水，也芳芳芳，芳芳芳，芳期工。",
          "a-hiong be2 phang-hiunn, phang-hiunn, tsit8 sok tsit8 sok, phang-phang-phang. a-phang be2 phang-tsui2, phang-tsui2, tsit8 kuan3 tsit8 kuan3 phang-phang-phang. phang-hiunn, phang phang phang, phang-tsui2, ia7 phang phang phang, phang phang phang, phang kui-kang."
        ]
      ],
      "篇名": "阿香合阿芳"
    },
    {
      "段": [
        [
          "你有竹，我有燭，你有兩支竹，我有兩支燭，你的竹換我的燭，我的燭換你的竹。你也有竹更有燭，我也有燭更有竹。",
          "li2 u7 tik, gua2 u7 tsik, li2 u7 nng7 ki tik, gua2 u7 nng7 ki tsik, li2 e5 tik uann7 gua2 e5 tsik, gua2 e5 tsik uann7 li2 e5 tik. li2 ia7 u7 tik koh u7 tsik, gua2 ia7 u7 tsik koh u7 tik."
        ]
      ],
      "篇名": "竹合燭"
    },
    {
      "段": [
        [
          "白白的雪，白白的花，白雪落在白花，有看著花、無看著雪。雪若落加濟濟濟，遂無看著花，僅單看著雪。",
          "peh8-peh8 e5 seh, peh8-peh8 e5 hue, peh8-seh loh8 ti7 peh8-hue, u7 khuann3 tioh8 hue, bo5 khuann3 tioh8 seh. seh na7 loh8 kah tse7-tse7-tse7, suah bo5 khuann3 tioh8 hue, kan-tann khuann3 tioh8 seh."
        ]
      ],
      "篇名": "白雪合白花"
    },
    {
      "段": [
        [
          "阿丈阿丈頭足癢，阿丈阿丈手足癢，阿丈阿丈腳足癢，這也癢、那也癢，阿丈將欲擋著，阿丈緊搔癢，愈搔愈癢、愈搔愈癢，阿丈氣一下叩叩撞，險險仔就掠狂。",
          "a-tiunn7 a-tiunn7 thau5 tsiok tsiunn7, a-tiunn7 a-tiunn7 tshiu2-tsiok tsiunn7, a-tiunn7 a-tiunn7 kha tsiok tsiunn7, tsia ia7 tsiunn7, hia ia7 tsiunn7, a-tiunn7 kiong5-beh tong3-be7-tiau5, a-tiunn7 kin2 jiau3-tsiunn7, lu2 jiau3 lu2 tsiunn7, lu2 jiau3 lu2 tsiunn7, a-tiunn7 khi3 tsit8-e7 khok-khok-tsong5, hiam2-hiam2-a2 to7 liah8-kong5."
        ]
      ],
      "篇名": "阿丈搔癢"
    },
    {
      "段": [
        [
          "綠豆，一斗一斗，紅豆，一斗一斗，黃豆，一斗一斗，黑豆，一斗一斗，戽斗仔量豆仔，一斗一斗一斗，一道一道一道，戽斗仔愈算愈亂，一斗一斗一斗，一道一道一道，愈算愈亂愈算愈亂，戽斗仔算加將欲號。",
          "lik8-tau7, tsit8 tau2 tsit8 tau2, ang5-tau7, tsit8 tau2 tsit8 tau2, ng5-tau7, tsit8 tau2 tsit8 tau2, oo-tau7, tsit8 tau2 tsit8 tau2, hoo3-tau2-a2 niu7-tau7-a2, tsit8 tau2 tsit8 tau2 tsit8 tau2, tsit8 tau2 tsit8 tau2 tsit8 tau2, hoo3-tau2-a2 lu2 sng3 lu2 luan7, tsit8 tau2 tsit8 tau2 tsit8 tau2, tsit8 tau2 tsit8 tau2 tsit8 tau2, lu2 sng3 lu2 luan7 lu2 sng3 lu2 luan7, hoo3-tau2-a2 sng3 kah kiong5-beh hau2."
        ]
      ],
      "篇名": "戽斗仔量豆仔"
    },
    {
      "段": [
        [
          "阿姑阿姑，愛食肉酥，愛食魚酥。阿姑阿姑，愛食排骨酥，愛食黃梨酥，此也酥、彼也酥，此也愛、彼也愛，阿姑的腰愈來愈粗，阿姑是愈來愈大塊。",
          "a-koo a-koo, ai3 tsiah8 bah-soo, ai3 tsiah8 hi5-soo. a-koo a-koo, ai3 tsiah8 pai5-kut-soo, ai3 tsiah8 ong5-lai5-soo, tse ia7 soo, he ia7 soo, tse ia7 ai3, he ia7 ai3, a-koo e5 io lu2 lai5 lu2 tshoo, a-koo si7 lu2 lai5 lu2 tua7-khoo."
        ]
      ],
      "篇名": "阿姑"
    },
    {
      "段": [
        [
          "阿公先買麻仔，阿公更再買鰻仔，阿公正手摜麻仔，阿公左手摜鰻仔，促促仔行、促促仔走，阿公雙手有夠痠，麻仔換鰻仔，鰻仔換麻仔，阿公正手摜鰻仔，阿公左手摜麻仔，緊返來煮加芳誾誾，一鍋誠豐沛，阿公不是欲拜拜，是欲予阿媽做月內。",
          "a-kong sing-be2 mua5-a2, a-kong koh tsai3 be2 mua5-a2, a-kong tsiann3-tshiu2 kuann7 mua5-a2, a-kong tso2-tshiu2 kuann7 mua5-a2, tshik-tshik-a2 kiann5, tshik-tshik-a2 tsau2, a-kong siang-tshiu2 u7-kau3 sng, mua5-a2 uann7 mua5-a2, mua5-a2 uann7 mua5-a2, a-kong tsiann3-tshiu2 kuann7 mua5-a2, a-kong tso2-tshiu2 kuann7 mua5-a2, kin2 tng2 lai5 tsu2 kah phang kong3-kong3, chit8 ue tsiann5 phong-phai3, a-kong m7 si7 beh pai3-pai3, si7 beh hoo7 a-ma2 tso3-gueh8-lai7."
        ]
      ],
      "篇名": "阿公買麻仔"
    },
    {
      "段": [
        [
          "買釋迦，當拜釋迦，擺釋迦，拜釋迦。拜幾拜？拜三拜。拜遂釋迦，吃釋迦。釋迦釋迦是古佛，咱食釋迦甜蜜蜜。",
          "be2 sik-kia. thang pai3 sik-kia, pai5 sik-kia, pai3 sik-kia. pai3 kui2 pai3? pai3 sann pai3. pai3 suah sik-kia, tsiah8 sik-kia. sik-kia sik-kia si7 koo2 put8, lan2 tsiah8 sik-kia tinn-bit8-bit8."
        ]
      ],
      "篇名": "釋迦"
    },
    {
      "段": [
        [
          "潑猴潑猴爬上樓，一樓爬二樓，二樓爬三樓，潑猴跳上樹末頂，潑猴溜落樹仔下，潑猴跳上牆仔頭，潑猴跳過大水溝，大家也驚也[手+亥]頭，拿網仔舉槌更舉棒，乒乒乓乓乒乒乓乓，期路來逐潑猴，一個庄頭走透透。",
          "phuat-kau5 phuat-kau5 pe5 tsiunn7-lau5, it-lau5 pe5 ji7-lau5, ji7-lau5 pe5 sann lau5, phuat-kau5 thiau3 tsiunn7 tshiu7-bue2 ting2, phuat-kau5 liu loh8 tshiu7-a2 kha, phuat-kau5 thiau3 tsiunn7 tshiunn5-a2 thau5, phuat-kau5 thiau3--kue3 tua7-tsui2 kau, tai7-ke ia7 kiann ia7 hainn3-thau5, theh8 bang7-a2 giah8 thui5 koh giah8 pang7, pin-pin-phiang-phiang pin-pin-phiang-phiang, kui loo7 lai5 jiok phuat-kau5, tsit8 e5 tsng-thau5 tsau2-thau3-thau3."
        ]
      ],
      "篇名": "潑猴"
    },
    {
      "段": [
        [
          "阿姑買香菇，阿姑煮香菇，阿姑炒香菇，阿姑燉香菇，阿姑炊香菇，阿姑炸香菇，阿姑滷香菇，也有香菇雞，也有香菇[火+庚]，也有香菇蛋，也有香菇飯，也有香菇麵，更有彼囉香菇湯。",
          "a-koo be2 hiunn-koo, a-koo tsu2 hiunn-koo, a-koo tsha2 hiunn-koo, a-koo kun5 hiunn-koo, a-koo tshue hiunn-koo, a-koo tsa3 hiunn-koo, a-koo loo2 hiunn-koo, ia7 u7 hiunn-koo ke, ia7 u7 hiunn-koo kenn, ia7 u7 hiunn-koo nng7, ia7 u7 hiunn-koo png7, ia7 u7 hiunn-koo mi7, koh u7 hit loo7 hiunn-koo thng."
        ]
      ],
      "篇名": "阿姑煮香菇"
    },
    {
      "段": [
        [
          "阿姨坐椅仔，阿姨坐高椅仔，阿姨坐低椅仔，高椅仔換低椅仔，低椅仔換高椅仔，椅仔換來換去，阿姨攏無合意。念來念去、念來念去，哎唷喂呀，遂念做－椅子坐阿姨。",
          "a-i5 tse7 i2-a2, a-i5 tse7 kuan5 i2-a2, a-i5 tse7 ke7 i2-a2, kuan5 i2-a2 uann7 ke7 i2-a2, ke7 i2-a2 uann7 kuan5 i2-a2, i2-a2 uann7 lai5 uann7 khi3, a-i5 long2 bo5 kah-i3. liam7 lai5 liam7 khi3, liam7 lai5 liam7 khi3, ai-io3-ui3-ia, suah liam7 tso3----i2-a2 tse7 a-i5."
        ]
      ],
      "篇名": "阿姨坐椅仔"
    },
    {
      "段": [
        [
          "傀儡偶仔，傀儡偶仔，叫伊走，伊就走。叫伊蚩畚斗，伊就蚩畚斗。叫伊跪，伊就跪。叫伊吠，伊就吠。叫伊爬，伊就爬。叫伊行禮，伊就行禮。傀儡偶仔，若無給伊弄，伊就倒在彼，振動。",
          "ka-le2 ang-a2, ka-le2 ang-a2, kio3 i tsau2, i tio7 tsau2. kio3 i tshia-pun3-tau2, i tio7 tshia-pun3-tau2. kio3 i kui7, i tio7 kui7. kio3 i pui7, i tio7 pui7. kio3 i pe5, i tio7 pe5. kio3 i kiann5-le2, i tio7 kiann5-le2. ka-le2 ang-a2, na7-bo5 ka7 i lang7, i tio7 to3 ti7 hia, be7 tin2-tang7."
        ]
      ],
      "篇名": "傀儡偶仔"
    }
  ]
}
