{
  "作者": "劉克明",
  "出版年": "1925",
  "出版者": "台北新高堂",
  "文類": "其他教材",
  "書名": "實業教科臺灣語及書翰文",
  "書寫系統": "漢字",
  "資料": [
    {
      "段": [
        [
          "汝是甚麼學校的學生。",
          "Lu2 si7 sim2-mih8 hak8-hau7 e5 hak8-seng."
        ],
        [
          "商業學校。",
          "Siong-giap8 hak8-hau7."
        ],
        [
          "幾年生。",
          "Kui2 ni5 sinn."
        ],
        [
          "一年生。",
          "Chit8 ni5 sinn."
        ],
        [
          "汝姓甚。",
          "Lu2 sinn3 siann2."
        ],
        [
          "我姓山本。",
          "Goa2 sinn3 san pun2."
        ],
        [
          "甚名。",
          "Siann2 mia5."
        ],
        [
          "名號做太郎。",
          "Mia5 ho7 choe3 thai3 long5."
        ],
        [
          "恁學校、學生有若多。",
          "Lin2 hak8-hau7, hak8-seng u7 joa7 choe7."
        ],
        [
          "七百外個。",
          "Chhit-pah goa7 e5."
        ],
        [
          "先生幾個。",
          "Sian-sinn kui2 e5."
        ],
        [
          "二三十個。",
          "Nng7 sann-chap8 e5."
        ],
        [
          "臺灣話一禮拜幾點。",
          "Tai5-oan5 oe7 chit8 le2-pai3 kui2 tiam2."
        ],
        [
          "二點。",
          "Nng7 tiam2."
        ],
        [
          "臺灣、商業學校幾個。",
          "Tai5-oan5, siong-giap8 hak8-hau7 kui2 e5."
        ],
        [
          "二個。",
          "Nng7 e5."
        ],
        [
          "何位及何位。",
          "Ho5 ui7 kap Ho5 ui7."
        ],
        [
          "臺北一個、臺中一個。",
          "Tai5-pak chit8 e5, Tai5-tiong chit8 e5."
        ],
        [
          "有本地人在共學無。",
          "U7 pun2-toe7 lang5 ti7 ka7 oh8 bo5."
        ],
        [
          "有。",
          "U7."
        ],
        [
          "關係商業的學校、尚有甚麼學校。",
          "Koan-he7 siong-giap8 e5 hak8-hau7, siong7 u7 sim2-mih8 hak8-hau7."
        ],
        [
          "臺南一個商業專門、臺北一個高等商業。",
          "Tai5-lam5 chit8 e5 siong-giap8 choan-bun5, Tai5-pak chit8 e5 ko-teng2 siong-giap8."
        ],
        [
          "工業學校幾間。",
          "Kang-giap8 hak8-hau7 kui2 kan."
        ],
        [
          "一間而已。",
          "Chit8 keng nia7-nia7."
        ],
        [
          "私立學校、有商業及工業的無。",
          "Su-lip8 hak8-hau7, u7 siong-giap8 kap kang-giap8 e5 bo5."
        ],
        [
          "有、臺北有一間號做商工學校。",
          "U7, Tai5-pak u7 chit8 keng ho7 choe3 siong kang hak8-hau7."
        ],
        [
          "有農業的學校無。",
          "U7 long5 giap8 e5 hak8-hau7 bo5."
        ],
        [
          "有、嘉義一個農林學校、臺北一個高等農林。",
          "U7, ka gi7 chit8 e5 long5 Lim5 hak8-hau7, Tai5-pak chit8 e5 ko-teng2 long5 Lim5."
        ],
        [
          "汝卒業了、要創甚麼頭路。",
          "Lu2 chut-giap8 liau2, beh chhong3 sim2-mih8 thau5-lou7."
        ],
        [
          "想要入高商。",
          "Siunn7 beh jip8 koan5 siong."
        ],
        [
          "要食銀行抑是會社的頭路。",
          "Beh chiah8 gun5-hang5 a2 si7 hoe7-sia7 e5 thau5-lou7."
        ],
        [
          "愛去官衙奉職。",
          "Ai3 khi3 koann-ge5 hong7 chit."
        ],
        [
          "愛自己經營甚貨。",
          "Ai3 ka-ki7 keng-eng5 siann2 he3."
        ],
        [
          "愛自己製造甚貨。",
          "Ai3 ka-ki7 che3 cho7 siann2 he3."
        ],
        [
          "要自己做生理。",
          "Beh ka-ki7 choe3 seng-li2."
        ],
        [
          "阮厝在做穡、我要返去鬥相共。",
          "Goan2 chhu3 teh choe3 sit, goa2 beh tng2 khi3 tau3-sann-kang7."
        ],
        [
          "臺灣、米何位出較多。",
          "Tai5-oan5, bi2 Ho5 ui7 chhut khah choe7."
        ],
        [
          "臺中、臺北、桃園、屏東、臺南、此幾位出較多。",
          "Tai5-tiong, Tai5-pak, Tho5-hng5, Pin5-tong, Tai5-lam5, chit kui2 ui7 chhut khah choe7."
        ],
        [
          "甘蔗咧。",
          "Kam-chia3 leh."
        ],
        [
          "臺中、嘉義、臺南、屏東。",
          "Tai5-tiong, ka gi7, Tai5-lam5, Pin5-tong."
        ],
        [
          "茶咧。",
          "Te5 leh."
        ],
        [
          "桃園、新竹、臺北。",
          "Tho5-hng5, Sin-tek, Tai5-pak."
        ],
        [
          "果子咧。",
          "Ko2 kiann2 leh."
        ],
        [
          "柑橘類而員林、臺中、臺北、麻豆。芎蕉而臺中、員林、東勢角。",
          "Kam-kiat lui7 ji5 Oan5-lim5, Tai5-tiong, Tai5-pak, Moa5-tau7. Keng-chio ji5 Tai5-tiong, Oan5-lim5, Tang-si3-kak."
        ],
        [
          "[艸^王]萊及龍眼咧。",
          "Ong5-lai5 kap geng5-keng2 leh."
        ],
        [
          "[艸^王]萊出較多的、鳳山及臺北。龍眼出較多的、嘉義及臺南。",
          "Ong5-lai5 chhut khah choe7 e5, hong7 san kap Tai5-pak. Geng5-keng2 chhut khah choe7 e5, ka gi7 kap Tai5-lam5."
        ],
        [
          "文旦何位的較出名。",
          "Bun5 tan3 Ho5 ui7 e5 khah chhut-mia5."
        ],
        [
          "麻豆的較出名。",
          "Moa5-tau7 e5 khah chhut-mia5."
        ],
        [
          "何位出鑛產物。",
          "Ho5 ui7 chhut Khong3-san2-but8."
        ],
        [
          "臺北出金、土炭、硫黃。新竹出石油。",
          "Tai5-pak chhut kim, thou5 thoann3, liu5-hong5. Sin-tek chhut chioh8 iu5."
        ],
        [
          "金出在臺北何位。",
          "Kim chhut-chai7 Tai5-pak Ho5 ui7."
        ],
        [
          "出在金瓜石、瑞芳、牡丹坑。",
          "Chhut-chai7 kim-koe chioh8, Sui7-hong, bou2-tan khinn."
        ],
        [
          "人講臺灣有三項大工業、彼是甚貨及甚貨。",
          "Lang5 kong2 Tai5-oan5 u7 sann hang7 toa7 kang-giap8, he si7 siann2 he3 kap siann2 he3."
        ],
        [
          "製糖、製腦、製茶此三項",
          "Che3 thng5, che3 lo2, che3 te5 chit sann hang7"
        ],
        [
          "飼魚何位較盛。",
          "Chhi7 hi5 Ho5 ui7 khah siann3."
        ],
        [
          "安平附近較盛。",
          "An pinn5 hu3 kun7 khah siann3."
        ],
        [
          "臺灣移出去內地的產物、甚貨較大宗。",
          "Tai5-oan5 i5 chhut khi3 loe7-te7 e5 san2-but8, siann2 he3 khah toa7 chong."
        ],
        [
          "糖、米、酒精、樟腦、芎蕉。",
          "Thng5, bi2, chiu2 chinn, chiunn-lo2, keng-chio."
        ],
        [
          "內地移入來的物咧。",
          "Loe7-te7 i5 jip8 lai5 e5 mih8 leh."
        ],
        [
          "布疋、海產物、肥料此等較大宗。",
          "Pou3-phit, hai2 san2-but8, pui5 liau7 chit teng2 khah toa7 chong."
        ],
        [
          "甚麼物輸出去外國。",
          "Sim2-mih8 mih8 su chhut khi3 goa7-kok."
        ],
        [
          "土炭、糖、茶、樟腦。",
          "Thou5 thoann3, thng5, te5, chiunn-lo2."
        ],
        [
          "烏龍茶輸出去何位較多。",
          "Ou leng5 te5 su chhut khi3 ho5-ui7 khah choe7."
        ],
        [
          "米國。",
          "Bi2-kok."
        ],
        [
          "包種咧。",
          "Pau cheng3 leh."
        ],
        [
          "包種輸出去南洋較多。",
          "Pau cheng3 su chhut khi3 lam5-iunn5 khah choe7."
        ],
        [
          "外國甚麼物輸入來。",
          "Goa7-kok sim2-mih8 mih8 su--jip8-lai5."
        ],
        [
          "豆餅、阿片、尚水油。",
          "Tau7-piann2, a-phian3, iau2 chui2-iu5."
        ],
        [
          "豬肉一斤若多。",
          "Tu-bah chit8 kun joa7 choe7."
        ],
        [
          "赤的六角、半正肥的四角八。",
          "Chhiah e5 lak8 kak, poann3 chiann3 pui5 e5 si3-kak poeh."
        ],
        [
          "赤的一斤來。",
          "Chhiah e5 chit8 kun lai5."
        ],
        [
          "赤鯮一兩幾個錢。",
          "Chhiah-chang chit8 niu2 kui2 e5 chinn5."
        ],
        [
          "錢七。",
          "Chinn5 chhit."
        ],
        [
          "呀、真貴。",
          "Ah, chin kui3."
        ],
        [
          "沒貴噢。",
          "Boe7 kui3 ou3."
        ],
        [
          "錢半喇。",
          "Sian2-poann3 lah."
        ],
        [
          "好喇、好喇。",
          "Ho2 lah, ho2 lah."
        ],
        [
          "此二尾稱看咧。",
          "Chia nng7 be2 chheng khoann3 leh."
        ],
        [
          "二斤四。",
          "Nng7 kun si3."
        ],
        [
          "這俾汝我。",
          "Che hou7 lu2 goa2."
        ],
        [
          "四角六找汝。",
          "Si3-kak lak8 chau7 lu2."
        ],
        [
          "甚麼大的、借問咧、要去庄役場、對何去。",
          "Sim2-mih8 toa7 e5, chioh mng7 leh, beh khi3 chng iah8-tiunn5, tui3 Ho5 khi3."
        ],
        [
          "對此直直去。",
          "Tui3 chia tit8-tit8 khi3."
        ],
        [
          "此到彼若遠。",
          "Chia kau3 hit joa7 hng7."
        ],
        [
          "差不多五百步。",
          "Chha-put-to gou7-pah pou7."
        ],
        [
          "勞力勞力。",
          "Lou2-lat8 lou2-lat8."
        ],
        [
          "沒沒。",
          "Boe7 boe7."
        ],
        [
          "此近位仔、有一個號做郭清海無。",
          "Chia kun7 ui7 a2, u7 chit8 e5 ho7 choe3 Koeh Chheng-hai2 bo5."
        ],
        [
          "二三日前搬去別位。",
          "Nng7 sann jit8 cheng5 poann khi3 pat8-ui7."
        ],
        [
          "搬何落去。",
          "Poann ho5 loh8--khi3."
        ],
        [
          "搬去彼竹圍內。",
          "Poann khi3 hit tek-ui5 lai7."
        ],
        [
          "媽祖宮在何一角。",
          "Ma2-chou2 keng ti7 ho5 chit8 kak."
        ],
        [
          "去到彼欉榕樹彼、即彎。",
          "Khi3 kau3 hit chang5 chheng7-chhiu7 hit, chiah oan."
        ],
        [
          "彎何一旁。",
          "Oan Ho5 chit8 peng5."
        ],
        [
          "彎正手旁。",
          "Oan chiann3-chhiu2 peng5."
        ],
        [
          "拖車的。",
          "Thoa chhia e5."
        ],
        [
          "好。",
          "Ho2."
        ],
        [
          "大稻埕。",
          "Toa7-tiu7-tiann5."
        ],
        [
          "大稻埕何位。",
          "Toa7-tiu7-tiann5 Ho5 ui7."
        ],
        [
          "彎正手旁。",
          "Oan chiann3-chhiu2 peng5."
        ],
        [
          "直直去。",
          "Tit8-tit8 khi3."
        ],
        [
          "較緊咧。",
          "Khah kin2 leh."
        ],
        [
          "雨來嘮、車罩罩咧。",
          "Hou7 lai5 loh, chhia ta3 ta3 leh."
        ],
        [
          "無雨嘮、車罩放落來。",
          "Bo5 hou7 loh, chhia ta3 pang3--loh8-lai5."
        ],
        [
          "且宿咧。",
          "Koh hioh leh."
        ],
        [
          "且等候咧。",
          "Chhiann2 tan2 hau7 leh."
        ],
        [
          "來去。",
          "Lai5 khi3."
        ],
        [
          "好嘮。好嘮。",
          "Ho2 loh. Ho2 loh."
        ],
        [
          "三角給汝。",
          "Sann kak hou7 lu2."
        ],
        [
          "雨來天、四角銀來咧。",
          "Hou7 lai5 thinn, si3-kak gun5 lai5 leh."
        ],
        [
          "定價二角半嗎。",
          "Teng7-ke3 nng7 kak-poann3 mah."
        ],
        [
          "頭家有在得無。",
          "Thau5-ke u7 ti7--teh bo5."
        ],
        [
          "無、無在得。",
          "Bo5, bo5 ti7--teh."
        ],
        [
          "去何位。",
          "Khi3 Ho5 ui7."
        ],
        [
          "去內地。",
          "Khi3 loe7-te7."
        ],
        [
          "去內地何位。",
          "Khi3 loe7-te7 Ho5 ui7."
        ],
        [
          "大阪。",
          "Tai7-pan2."
        ],
        [
          "去創甚貨。",
          "Khi3 chhong3 siann2 he3."
        ],
        [
          "去辨貨。",
          "Khi3 pan7 he3."
        ],
        [
          "何時即能返來。",
          "Ho5 si5 chiah oe7 tng2 lai5."
        ],
        [
          "後日的船能返來。",
          "Au7-jit8 e5 chun5 oe7 tng2 lai5."
        ],
        [
          "返來、此張片單即提給伊。",
          "Tng2 lai5, chit tiunn phian3-toann chiah thoeh8 hou7 i."
        ],
        [
          "好好。",
          "Ho2 ho2."
        ],
        [
          "拜託拜託。",
          "Pai3-thok pai3-thok."
        ],
        [
          "即來即來。",
          "Chiah lai5 chiah lai5."
        ],
        [
          "我此回來住三星商店、請汝較招扶咧。",
          "Goa2 chhu2 hoe5 lai5 toa3 sann chhinn siong-tiam3, chhiann2 lu2 khah chio hu5 leh."
        ],
        [
          "豈敢豈敢、我即著望汝較栽培咧。",
          "Kiam2 kann2 kiam2 kann2, goa2 chiah tioh8 bang7 lu2 khah chai-poe5 leh."
        ],
        [
          "坐坐。",
          "Che7 che7."
        ],
        [
          "好好。",
          "Ho2 ho2."
        ],
        [
          "食煙。",
          "Chiah8 hun."
        ],
        [
          "汝食、我無食。",
          "Lu2 chiah8, goa2 bo5 chiah8."
        ],
        [
          "汝此的貨、向何一間行割的較多。",
          "Lu2 chia e5 he3, hiong3 Ho5 chit8 keng kiann5 koah e5 khah choe7."
        ],
        [
          "向三鈴及岩木割的較多。",
          "Hiong3 Sam-leng5 kap Gan7-bok8 koah e5 khah choe7."
        ],
        [
          "曾自己去內地抑是支那辨來無。",
          "Bat ka-ki7 khi3 loe7-te7 a2 si7 Chi-na2 pan7 lai5 bo5."
        ],
        [
          "曾、造日即自內地返來咧。",
          "Bat, cho7-jit8 chiah tui3 loe7-te7 tng2 lai5 leh."
        ],
        [
          "辨甚貨返來。",
          "Pan7 siann2 he3 tng2 lai5."
        ],
        [
          "布疋嘮、雪文嘮、東東西西。",
          "Pou3-phit loh, seh bun5 loh, tang-tang sai sai."
        ],
        [
          "囗、我彼有到真多麵粉及豆仔油、要值即來交關。",
          "Hng7, goa2 hit u7 kau3 chin choe7 mi7 hun2 kap tau7-a2 iu5, beh tat8 chiah lai5 kau-koan."
        ],
        [
          "多謝多謝、即去拜託。",
          "To-sia7 to-sia7, chiah khi3 pai3-thok."
        ],
        [
          "今汝請。",
          "Tann lu2 chhiann2."
        ],
        [
          "更坐喇。",
          "Koh che7 lah."
        ],
        [
          "另日即更來拜候。",
          "Leng7 jit8 chiah koh lai5 pai3-hau7."
        ],
        [
          "失禮失禮。",
          "Sit-le2 sit-le2."
        ],
        [
          "近來景氣甚款。",
          "Kun7-lai5 keng2 khi3 siann2 khoan2."
        ],
        [
          "猶原是不好。",
          "Iu5-goan5 si7 m7 ho2."
        ],
        [
          "罐頭類有銷無。",
          "Koan3 thau5 lui7 u7 siau bo5."
        ],
        [
          "無甚銷。",
          "Bo5 siann2 siau."
        ],
        [
          "糖能更起沒。",
          "Thng5 oe7 koh khi2 boe7."
        ],
        [
          "我看敢能落。",
          "Goa2 khoann3 kann2 oe7 loh8."
        ],
        [
          "我糖尚真多、置在較好、抑是賣出去較好。",
          "Goa2 thng5 ia7 chin choe7, he7 ti7 khah ho2, a2 si7 boe7--chhut-khi3 khah ho2."
        ],
        [
          "傾傾出去較穩當。",
          "Piann3-piann3--chhut-khi3 khah un2-tang3."
        ],
        [
          "米怎樣。",
          "Bi2 choann2-iunn7."
        ],
        [
          "外國米若無來、打算能更起。",
          "Goa7-kok bi2 na7 bo5 lai5, phah-sng3 oe7 koh khi2."
        ],
        [
          "現部買甚貨來囤較好。",
          "Hian7 pou7 boe2 siann2 he3 lai5 tun2 khah ho2."
        ],
        [
          "豆仔油敢可買。",
          "Tau7-a2 iu5 kann2 thang boe2."
        ],
        [
          "沖沖款甚麼行情。",
          "Chhiong-chhiong khoan2 sim2-mih8 kiann5 cheng5."
        ],
        [
          "講七元八九。",
          "Kong2 chhit khou poeh kau2."
        ],
        [
          "真攪擾真攪擾。",
          "Chin kiau2-jiau2 chin kiau2-jiau2."
        ],
        [
          "囗講甚。",
          "Hng7 kong2 siann2."
        ],
        [
          "恁隔壁彼間源發信用甚麼款。",
          "Lin2 keh-piah hit keng goan5 hoat sin3-iong7 sim2-mih8 khoan2."
        ],
        [
          "嶄然有信用的款。",
          "Cham2-jian5 u7 sin3-iong7 e5 khoan2."
        ],
        [
          "有生理無。",
          "U7 seng-li2 bo5."
        ],
        [
          "不止鬧熱。",
          "Put-chi2 lau7-jiat8."
        ],
        [
          "若多本錢在做。",
          "Joa7 choe7 pun2-chinn5 teh choe3."
        ],
        [
          "講有二三楚錢。",
          "Kong2 u7 nng7 sann chho2 chinn5."
        ],
        [
          "有欠人的錢無。",
          "U7 khiam3 lang5 e5 chinn5 bo5."
        ],
        [
          "彼無甚知、有、打算亦是少可。",
          "Hit bo5 siann2 chai, u7, phah-sng3 iah8 si7 chio2 thang."
        ],
        [
          "講要向我出貨。有要緊無。",
          "Kong2 beh hiong3 goa2 chhut he3. U7 iau3-kin2 bo5."
        ],
        [
          "打算無要緊。",
          "Phah-sng3 bo5 iau3-kin2."
        ],
        [
          "勞力勞力。",
          "Lou2-lat8 lou2-lat8."
        ],
        [
          "我向汝割一可貨。",
          "Goa2 hiong3 lu2 koah chit8 thang he3."
        ],
        [
          "好好、愛甚貨。",
          "Ho2 ho2, ai3 siann2 he3."
        ],
        [
          "水油及麥仔酒。",
          "Chui2-iu5 kap beh8-a2-chiu2."
        ],
        [
          "水油愛甚字號的。",
          "Chui2-iu5 ai3 siann2 ji7 ho7 e5."
        ],
        [
          "掃標的。",
          "Sau3 phiau e5."
        ],
        [
          "麥仔酒咧。",
          "Beh8-a2-chiu2 leh."
        ],
        [
          "老公仔標亦好、麒麟的亦好。",
          "Lau7-kong-a2 phiau iah8 ho2, Ki5-lin5 e5 iah8 ho2."
        ],
        [
          "錢幾日即繳。",
          "Chinn5 kui2 jit8 chiah kiau2."
        ],
        [
          "十天。",
          "Chap8 thinn."
        ],
        [
          "三禮拜好無。",
          "Sann le2-pai3 ho2 bo5."
        ],
        [
          "沒用得、上慢二禮拜著來繳。",
          "Boe7 eng7 tit, siong7 ban7 nng7 le2-pai3 tioh8 lai5 kiau2."
        ],
        [
          "無、大先掃標的石油寄二箱、老公仔標的麥仔酒寄三箱來。",
          "Bo5, toa7 seng sau3 phiau e5 chioh8 iu5 kia3 nng7 siunn, lau7 kong a2 phiau e5 beh8-a2-chiu2 kia3 sann siunn lai5."
        ],
        [
          "好好、明仔日早起即車去。",
          "Ho2 ho2, bin5-na2-jit8 cha2-khi2 chiah chhia khi3."
        ],
        [
          "恁愛豆油無。",
          "Lin2 ai3 tau7-iu5 bo5."
        ],
        [
          "豆油尚有。",
          "Tau7-iu5 siong7 u7."
        ],
        [
          "愛雪文無。",
          "Ai3 seh bun5 bo5."
        ],
        [
          "甚麼款的。",
          "Sim2-mih8 khoan2 e5."
        ],
        [
          "逐項有。",
          "Tak8 hang7 u7."
        ],
        [
          "獅仔標的甚麼價。",
          "Sai a2 phiau e5 sim2-mih8 ke3."
        ],
        [
          "大箱的十九元六、細箱的八元。",
          "Toa7 siunn e5 chap8-kau2 khou lak8, soe3 siunn e5 poeh khou."
        ],
        [
          "如此、無可趁。",
          "An2-ni, bo5-thang than3."
        ],
        [
          "無、一箱各各減一角銀。",
          "Bo5, chit8 siunn kok kok kiam2 chit8 kak gun5."
        ],
        [
          "一箱貯幾條。",
          "Chit8 siunn te2 kui2 tiau5."
        ],
        [
          "大箱六十條、細箱廿五條。",
          "Toa7 siunn lak8 chap8 tiau5, soe3 siunn ji7-gou7 tiau5."
        ],
        [
          "無、二項各各寄三箱來。",
          "Bo5, nng7 hang7 kok kok kia3 sann siunn lai5."
        ],
        [
          "頂日注文的貨、怎樣尚未寄來。",
          "Teng2 jit8 chu3-bun5 e5 he3, choann2-iunn7 iau2-boe7 kia3 lai5."
        ],
        [
          "啊、此下仔因為工人破病宿睏、做尚未好。",
          "Ah, chit-e7-a2 in-ui7 kang-lang5 phoa3 pinn7 hioh-khun3, choe3 iau2-boe7 ho2."
        ],
        [
          "我趕緊要用、較緊為我做咧。",
          "Goa2 koann2 kin2 beh eng7, khah kin2 ui7 goa2 choe3 leh."
        ],
        [
          "好喇、更二三日的確為汝寄去。",
          "Ho2 lah, koh nng7 sann jit8 tek-khak ui7 lu2 kia3 khi3."
        ],
        [
          "頂日仔吩咐的貨、汝通知寄來嘮、怎樣那尚未到。",
          "Teng2 jit8 a2 hoan-hu3 e5 he3, lu2 thong-ti kia3 lai5 loh, choann2-iunn7 na2 iau2-boe7 kau3."
        ],
        [
          "彼真古怪、寄去三四日嘮。",
          "Hit chin kou2 koai3, kia3 khi3 sann si3 jit8 loh."
        ],
        [
          "汝交代何一間運送店。",
          "Lu2 kau-tai7 Ho5 chit8 keng un7 sang3 tiam3."
        ],
        [
          "交代。",
          "Kau-tai7."
        ],
        [
          "汝即查看覓咧。",
          "Lu2 chiah chha5-khoann3 bai7 leh."
        ],
        [
          "好、我即隨時查。查了甚款、即隨時通知汝。",
          "Ho2, goa2 chiah sui5 si5 cha. Cha liau2 siann2 khoan2, chiah sui5 si5 thong-ti lu2."
        ],
        [
          "彼中間若有到、我亦連鞭通知汝。",
          "Hit tiong-kan na7 u7 kau3, goa2 iah8 liam5-pinn thong-ti lu2."
        ],
        [
          "我寄一可貨來拜託汝賣好無。",
          "Goa2 kia3 chit8 thang he3 lai5 pai3-thok lu2 boe7 ho2 bo5."
        ],
        [
          "好好、寄來。",
          "Ho2 ho2, kia3 lai5."
        ],
        [
          "一元銀抽若多。",
          "Chit8 khou gun5 thiu joa7 choe7."
        ],
        [
          "看物、亦有抽二點的、亦有抽五點的。",
          "Khoann3 mih8, iah8 u7 thiu nng7 tiam2 e5, iah8 u7 thiu gou7 tiam2 e5."
        ],
        [
          "運錢甚人出的。",
          "Un7 chinn5 siann2-lang5 chhut e5."
        ],
        [
          "汝出的。滙錢的所費亦是汝著出。",
          "Lu2 chhut e5. hoe7 chinn5 e5 sou2-hui3 iah8 si7 lu2 tioh8 chhut."
        ],
        [
          "賣了、錢著隨時寄來去給我。",
          "Boe7 liau2, chinn5 tioh8 sui5 si5 kia3 lai5 khi3 hou7 goa2."
        ],
        [
          "彼自然嘮。",
          "Hit chu7-jian5 loh."
        ],
        [
          "此幫寄來的較歹真難銷。",
          "Chia pang kia3 lai5 e5 khah phainn2 chin oh siau."
        ],
        [
          "較俗淡薄仔亦無要緊、隨在汝賣。",
          "Khah siok8 tam7-poh8-a2 iah8 bo5 iau3-kin2, sui5-chai7 lu2 boe7."
        ],
        [
          "講汝寄給永生行的真好。",
          "Kong2 lu2 kia3 hou7 eng2 sinn kiann5 e5 chin ho2."
        ],
        [
          "無影無蹤。同款的。",
          "Bo5 iann2 bo5 chong. Siang5-khoan2 e5."
        ],
        [
          "後幫著寄較好的來。",
          "Au7 pang tioh8 kia3 khah ho2 e5 lai5."
        ],
        [
          "好好、即揀上好的寄來。",
          "Ho2 ho2, chiah keng2 siong7 ho2 e5 kia3 lai5."
        ],
        [
          "要向恁銀行借錢。",
          "Beh hiong3 lin2 gun5-hang5 chioh chinn5."
        ],
        [
          "要借若多。",
          "Beh chioh joa7 choe7."
        ],
        [
          "借五千。",
          "Chioh gou7 chheng."
        ],
        [
          "要用甚貨抵當。",
          "Beh eng7 siann2 he3 ti2-tng."
        ],
        [
          "厝。",
          "Chhu3."
        ],
        [
          "新抑舊。",
          "Sin a2 ku7."
        ],
        [
          "舊年即起的。",
          "Ku7 ni5 chek khi2 e5."
        ],
        [
          "有給別人抵當借錢無。",
          "U7 hou7 pat8-lang5 ti2-tng chioh chinn5 bo5."
        ],
        [
          "無。",
          "Bo5."
        ],
        [
          "疊樓的是無。",
          "Thiap8 lau5 e5 si7 bo5."
        ],
        [
          "是。",
          "Si7."
        ],
        [
          "汝自己在居、抑是稅人。",
          "Lu2 ka-ki7 ti7 khia7, a2 si7 soe3 lang5."
        ],
        [
          "稅人。",
          "Soe3 lang5."
        ],
        [
          "一月日稅人若多。",
          "Chit8 geh8-jit8 soe3 lang5 joa7 choe7."
        ],
        [
          "三十元。",
          "Sann-chap8 khou."
        ],
        [
          "這紙俾汝填地名、地番、尚坪數。",
          "Che choa2 hou7 lu2 thinn toe7-mia5, toe7 hoan, iau2 pinn5-sou3."
        ],
        [
          "填如此而已是無。",
          "Thinn an2-ni nia7-nia7 si7 bo5."
        ],
        [
          "尚有著更填的所在、汝看就知。",
          "Siong7 u7 tioh8 koh thinn e5 sou2-chai7, lu2 khoann3 chiu7 chai."
        ],
        [
          "我且為汝收起來、另日即去實地看。",
          "Goa2 koh ui7 lu2 siu--khi2-lai5, leng7 jit8 chiah khi3 sit8 toe7 khoann3."
        ],
        [
          "即拜託較緊咧。",
          "Chiah pai3-thok khah kin2 leh."
        ],
        [
          "頂日拜託彼條、今怎樣。",
          "Teng2 jit8 pai3-thok hit tiau5, tann choann2-iunn7."
        ],
        [
          "講無五千元的價值。",
          "Kong2 bo5 gou7 chheng khou e5 ke3-tat8."
        ],
        [
          "較減咧亦好。",
          "Khah kiam2 leh iah8 ho2."
        ],
        [
          "三千元怎樣。",
          "Sann chheng khou choann2-iunn7."
        ],
        [
          "加五百元來借咧。",
          "Ke gou7-pah goan5-lai5 chioh leh."
        ],
        [
          "做幾年攤還。",
          "Choe3 kui2 ni5 thoann-heng5."
        ],
        [
          "想要做十年。",
          "Siunn7 beh choe3 chap8 ni5."
        ],
        [
          "呀、太久、沒用得、五年。",
          "Ah, thai3 ku2, boe7 eng7 tit, gou7 ni5."
        ],
        [
          "明仔早起九點鐘即來。火災保險證著續提來。",
          "Bin5-a2 cha2-khi2 kau2 tiam2-cheng chiah lai5. He2-chai po2-hiam2 cheng3 tioh8 soa3 thoeh8 lai5."
        ],
        [
          "好好、勞力勞力。",
          "Ho2 ho2, lou2-lat8 lou2-lat8."
        ],
        [
          "彼條錢過限四五日嘮。",
          "Hit tiau5 chinn5 ke3 han7 si3 gou7 jit8 loh."
        ],
        [
          "啊、真拗慢、更一禮拜的確送去。",
          "Ah, chin au2-ban5, koh chit8 le2-pai3 tek-khak sang3 khi3."
        ],
        [
          "不可噢、阮頭家不肯。",
          "M7-thang ou3, goan2 thau5-ke m7 kheng2."
        ],
        [
          "實在此候無便在。",
          "Sit8-chai7 chit chun7 bo5 pian7 ti7."
        ],
        [
          "實在阮頭家亦是按此條錢要用。",
          "Sit8-chai7 goan2 thau5-ke iah8 si7 hoann7 chit tiau5 chinn5 beh eng7."
        ],
        [
          "講到彼細膩。",
          "Kong2 kah hit se3-ji7."
        ],
        [
          "有影喇。",
          "U7 iann2 lah."
        ],
        [
          "貨無銷是無。",
          "He3 bo5 siau si7 bo5."
        ],
        [
          "不是無銷、賬尚收沒可入來。",
          "M7 si7 bo5 siau, siau3 iau2 siu boe7-tang3 jip8--lai5."
        ],
        [
          "更俾我限三日怎樣。",
          "Koh hou7 goa2 han7 sann jit8 choann2-iunn7."
        ],
        [
          "我即共阮頭家講看咧。",
          "Goa2 chiah ka7 goan2 thau5-ke kong2 khoann3 leh."
        ],
        [
          "拜託拜託。",
          "Pai3-thok pai3-thok."
        ],
        [
          "營業稅過限嘮。",
          "Eng5-giap8 soe3 ke3 han7 loh."
        ],
        [
          "此下仔真無生理、請更猶豫幾日。",
          "Chit-e7-a2 chin bo5 seng-li2, chhiann2 koh iu5-u7 kui2 jit8."
        ],
        [
          "沒使得、明仔再若無去納、要來封。",
          "Boe7-sai2 tit, bin5-a2-chai3 na7 bo5 khi3 lap8, beh lai5 hong."
        ],
        [
          "所得稅怎樣尚未納。",
          "Sou2 tit soe3 choann2-iunn7 iau2-boe7 lap8."
        ],
        [
          "今年怎樣著納彼多。",
          "Kin-ni5 choann2-iunn7 tioh8 lap8 hiah choe7."
        ],
        [
          "我不知、彼有另外在調查的人調查的。",
          "Goa2 m7 chai, hia u7 leng7-goa7 ti7 tiau5-cha e5 lang5 tiau5-cha e5."
        ],
        [
          "阮厝內有八個囝仔、有為阮扣除無。",
          "Goan2 chhu3-lai7 u7 poeh e5 gin2-a2, u7 ui7 goan2 khau3 tu5 bo5."
        ],
        [
          "汝有去申請扣除無。",
          "Lu2 u7 khi3 sin-chheng2 khau3 tu5 bo5."
        ],
        [
          "今年無去申請、舊年有。",
          "Kin-ni5 bo5 khi3 sin-chheng2, ku7 ni5 u7."
        ],
        [
          "著逐年申請。",
          "Tioh8 tak8 ni5 sin-chheng2."
        ],
        [
          "囗、我沒曉得。",
          "Oh, goa2 boe7 hiau2 tit."
        ],
        [
          "今、今年無法度嘮、著緊去納。",
          "Tann, kin-ni5 bo5 hoat-tou7 loh, tioh8 kin2 khi3 lap8."
        ],
        [
          "好好、明仔再即去。",
          "Ho2 ho2, bin5-a2-chai3 chiah khi3."
        ],
        [
          "我要寄金。",
          "Goa2 beh kia3 kim."
        ],
        [
          "定期的抑是當座的。",
          "Teng7-ki5 e5 a2 si7 tong3-cho7 e5."
        ],
        [
          "當座是甚款的。",
          "Tong3-cho7 si7 siann2 khoan2 e5."
        ],
        [
          "當座是不管甚麼時候、都能領的。",
          "Tong3-cho7 si7 put-koan2 sim2-mih8 si5-chun7, to oe7 nia2 e5."
        ],
        [
          "定期的咧。",
          "Teng7-ki5 e5 leh."
        ],
        [
          "定期的、對寄的日起、或是一年、或是三年、若無到限沒領的。",
          "Teng7-ki5 e5, tui3 kia3 e5 jit8 khi2, hek8 si7 chit8 ni5, hek8 si7 sann ni5, na7 bo5 kau3 han7 boe7 nia2 e5."
        ],
        [
          "如此、當座的較利便囗。",
          "An2-ni, tong3-cho7 e5 khah li7-pian7 honnh."
        ],
        [
          "利便是利便、利息較少。定期的利",
          "Li7-pian7 si7 li7-pian7, li7-sek khah chio2. Teng7-ki5 e5 li7"
        ],
        [
          "息加生得真多。",
          "Soah ke sinn tit chin choe7."
        ],
        [
          "定期的若多利。",
          "Teng7-ki5 e5 joa7 choe7 li7."
        ],
        [
          "年五分二厘八毫。",
          "Ni5 gou7 pun nng7 li5 poeh ho5."
        ],
        [
          "每月寄五元、三年後母錢含利息若多。",
          "Mui2 geh8 kia3 gou7 khou, sann ni5 au7 bu2-chinn5 ham5 li7-sek joa7 choe7."
        ],
        [
          "一百九十四元二角半。",
          "Chit8 pah kau2-chap8 si3 khou-ji7 kak-poann3."
        ],
        [
          "無、寄定期三年的。",
          "Bo5, kia3 teng7-ki5 sann ni5 e5."
        ],
        [
          "汝住何位。",
          "Lu2 toa3 Ho5 ui7."
        ],
        [
          "有明町四丁目八十番地。",
          "U7 beng5 teng si3 teng-bak8 poeh-chap8 hoan toe7."
        ],
        [
          "姓甚名甚",
          "Sinn3 siann2 mia5 siann2"
        ],
        [
          "姓劉、名達凱。",
          "Sinn3 Lau5, mia5 tat8-khai2."
        ],
        [
          "印仔。",
          "In3-a2."
        ],
        [
          "此本簿仔給汝、不可打不見。",
          "Chit pun2 phou7-a2 hou7 lu2, m7-thang phah-m7-kinn3."
        ],
        [
          "若打不見、著怎樣。",
          "Na7 phah-m7-kinn3, tioh8 choann2-iunn7."
        ],
        [
          "著緊來報。",
          "Tioh8 kin2 lai5 po3."
        ],
        [
          "尚、若換印仔、抑是徙厝、亦著來報。",
          "Iau2, na7 oann7 in3-a2, a2 si7 soa2 chhu3, iah8 tioh8 lai5 po3."
        ],
        [
          "領錢。",
          "Nia2 chinn5."
        ],
        [
          "好、此枝牌仔給汝。",
          "Ho2, chit ki pai5-a2 hou7 lu2."
        ],
        [
          "提此枝要創甚。",
          "Thoeh8 chit ki beh chhong3 siann2."
        ],
        [
          "住彼且等候咧、若叫汝的號頭、及[手+舉]來提錢。",
          "Toa3 hia chhiann2 tan2 hau7 leh, na7 kio3 lu2 e5 ho7 thau5, kap gia5 lai5 thoeh8 chinn5."
        ],
        [
          "囗囗。",
          "Honnh honnh."
        ],
        [
          "廿三番。",
          "JI7-sann hoan."
        ],
        [
          "若多。",
          "Joa7 choe7."
        ],
        [
          "四十五元。",
          "Si3-chap8-gou7 khou."
        ],
        [
          "錢較緊給我。",
          "Chinn5 khah kin2 hou7 goa2."
        ],
        [
          "汝幾番。",
          "Lu2 kui2 hoan."
        ],
        [
          "一百零三番。",
          "Chit8 pah khong3 sann hoan."
        ],
        [
          "頭適仔有叫、汝無聽見是無。",
          "Thau5-tu2-a2 u7 kio3, lu2 bo5 thiann-kinn3 si7 bo5."
        ],
        [
          "嗬嗬、彼是適適我出去、無在得。失禮失禮。",
          "Honn3 honn3, he si7 tu2-tu2 goa2 chhut--khi3, bo5 ti7--teh. Sit-le2 sit-le2."
        ],
        [
          "早起時六點就著來。",
          "Cha2-khi2 si5 lak8 tiam2 chiu7 tioh8 lai5."
        ],
        [
          "下晡時五點即可返去。",
          "E7-pou si5 gou7 tiam2 chiah thang tng2 khi3."
        ],
        [
          "逐早起著當印仔。",
          "Tak8 cha2-khi2 tioh8 tng in3-a2."
        ],
        [
          "要返去、共著暗的人講即返去。",
          "Beh tng2 khi3, ka7 tioh8 am3 e5 lang5 kong2 chiah tng2 khi3."
        ],
        [
          "若有事情沒可來、著進前來講。",
          "Na7 u7 tai7-chi3 boe7-tang3 lai5, tioh8 chin3 cheng5 lai5 kong2."
        ],
        [
          "自己若沒可來、叫別人來通知。",
          "Ka-ki7 na7 boe7-tang3 lai5, kio3 pat8-lang5 lai5 thong-ti."
        ],
        [
          "[手+舉]掃箒來掃。",
          "Gia5 sau3-chhiu2 lai5 sau3."
        ],
        [
          "[手+舉]糞斗來取糞燥。",
          "Gia5 pun3-tau2 lai5 chhu2 pun3-so3."
        ],
        [
          "提卓布來拭。",
          "Thoeh8 toh pou3 lai5 chhit."
        ],
        [
          "痰罐的水著逐日換。",
          "Tham5-koan3 e5 chui2 tioh8 tak8 jit8 oann7."
        ],
        [
          "草仔著孜孜刈。",
          "Chhau2 a2 tioh8 chu-chu koah."
        ],
        [
          "花著逐下晡沃水。",
          "Hoe tioh8 tak8 e7-pou ak chui2."
        ],
        [
          "總鋪蓆挪出來曝。",
          "Chong2-phou chhioh8 hiannh chhut lai5 phak8."
        ],
        [
          "門關在。",
          "Mng5 koan ti7."
        ],
        [
          "[手+舉]鎖匙來開。",
          "Gia5 so2-si5 lai5 khui."
        ],
        [
          "此張批提去勸業課。",
          "Chit tiunn phoe thoeh8 khi3 khng3 giap8 kho3."
        ],
        [
          "此張給庶務課長。",
          "Chit tiunn hou7 su3-bu7-kho3 tng5."
        ],
        [
          "批殼俾伊當印。",
          "Phoe khak hou7 i tng3-in3."
        ],
        [
          "提回批返來。",
          "Thoeh8 hoe5-phoe tng2 lai5."
        ],
        [
          "若無在得、提去宿舍。",
          "Na7 bo5 ti7--teh, thoeh8 khi3 in sok-sia3."
        ],
        [
          "此包小包提去寄。",
          "Chit pau sio2 pau thoeh8 khi3 kia3."
        ],
        [
          "此張提去寄書留。",
          "Chit tiunn thoeh8 khi3 kia3 chu lau5."
        ],
        [
          "去討四五張電報紙來。",
          "Khi3 tho2 si3 gou7 tiunn tian7 po3-choa2 lai5."
        ],
        [
          "去叫二盤炒米粉來。",
          "Khi3 kio3 nng7 poann5 chha2 bi2-hun2 lai5."
        ],
        [
          "煮的麵喊二碗來。",
          "Chu2 e5 mi7 hiam2 nng7 oann2 lai5."
        ],
        [
          "去阮厝挪雨衫來。",
          "Khi3 goan2 chhu3 hiannh hou7 sann lai5."
        ],
        [
          "去阮兜捾飯來。",
          "Khi3 goan2 tau koann7 png7 lai5."
        ],
        [
          "泡茶來。",
          "Phau3 te5 lai5."
        ],
        [
          "此矸酒捾去溫。",
          "Chit kan chiu2 koann7 khi3 un."
        ],
        [
          "溜溜秋秋沖沖、江山樓是無。",
          "Liu-liu chhiu-chhiu chhiong-chhiong, Kang-san lau5 si7 bo5."
        ],
        [
          "是是、江山樓。",
          "Si7 si7, Kang-san lau5."
        ],
        [
          "我此、新盛商行喇、明仔暗要住恁彼宴會、有所在無。",
          "Goa2 chia, sin seng7 siong kiann5 lah, beng5 a2 am3 beh toa3 lin2 hit ian3-hoe7, u7 sou2-chai7 bo5."
        ],
        [
          "有有、要辨幾桌。",
          "U7 u7, beh pan7 kui2 toh."
        ],
        [
          "五桌。",
          "Gou7 toh."
        ],
        [
          "一桌要辨幾元的。",
          "Chit8 toh beh pan7 kui2 khou e5."
        ],
        [
          "辨廿四元的、菜單開一張來看咧。",
          "Pan7 ji7-si3 khou e5, chhai3-toann khui chit8 tiunn lai5 khoann3 leh."
        ],
        [
          "好好、即時提去。",
          "Ho2 ho2, chiah si5 thoeh8 khi3."
        ],
        [
          "所在為我創置三層樓。",
          "Sou2-chai7 ui7 goa2 chhong3 he7 sann chan3 lau5."
        ],
        [
          "好好。",
          "Ho2 ho2."
        ],
        [
          "列位請坐位。",
          "Liat8-ui7 chhiann2 che7-ui7."
        ],
        [
          "請坐此。",
          "Chhiann2 che7 chia."
        ],
        [
          "受費受費。",
          "Siu7 hui3 siu7 hui3."
        ],
        [
          "豈敢、無甚貨。",
          "Kiam2 kann2, bo5 siann2 he3."
        ],
        [
          "用酒。",
          "Eng7 chiu2."
        ],
        [
          "用較多咧。",
          "Eng7 khah choe7 leh."
        ],
        [
          "乾杯。",
          "Ta poe."
        ],
        [
          "我沒飲。",
          "Goa2 boe7 lim."
        ],
        [
          "半杯。",
          "Poann3 poe."
        ],
        [
          "不可細膩。",
          "M7-thang se3-ji7."
        ],
        [
          "喝拳。",
          "Hat kun5."
        ],
        [
          "更用。",
          "Koh eng7."
        ],
        [
          "多嘮多嘮。",
          "Choe7 loh choe7 loh."
        ],
        [
          "祝列位健康。",
          "Chiok liat8-ui7 kian7-khong."
        ],
        [
          "祝貴商行發展。",
          "Chiok kui3 siong kiann5 hoat tian2."
        ],
        [
          "下昏暗真多謝。",
          "E5-hng am3 chin to-sia7."
        ],
        [
          "無影無影、真失禮。",
          "Bo5 iann2 bo5 iann2, chin sit-le2."
        ],
        [
          "俾汝做此款的厨仔。",
          "Hou7 lu2 choe3 chit khoan2 e5 tu5-a2."
        ],
        [
          "愛做幾個。",
          "Ai3 choe3 kui2 e5."
        ],
        [
          "五個。",
          "Gou7 e5."
        ],
        [
          "愛用甚麼柴。",
          "Ai3 eng7 sim2-mih8 chha5."
        ],
        [
          "梢楠。",
          "Siau-lam5."
        ],
        [
          "若高若濶。",
          "Joa7 koan5 joa7 khoah."
        ],
        [
          "高六尺、濶四尺。",
          "Koan5 lak8 chhioh, khoah si3 chhioh."
        ],
        [
          "深咧。",
          "Chhim leh."
        ],
        [
          "二尺半。",
          "Nng7 chhioh poann3."
        ],
        [
          "分做幾隔。",
          "Pun choe3 kui2 keh."
        ],
        [
          "三隔、下腳愛二個脫。",
          "Sann keh, e7 kha ai3 nng7 e5 thoat."
        ],
        [
          "做幾日即能好。",
          "Choe3 kui2 jit8 chiah oe7 ho2."
        ],
        [
          "二禮拜、就能好。",
          "Nng7 le2-pai3, chiu7 oe7 ho2."
        ],
        [
          "著若多錢、汝即寫見積書提來。",
          "Tioh8 joa7 choe7 chinn5, lu2 chiah sia2 kinn3 chek chu thoeh8 lai5."
        ],
        [
          "好、明仔早起即提來。",
          "Ho2, bin5-a2 cha2-khi2 chiah thoeh8 lai5."
        ],
        [
          "著算較俗咧沖沖款。",
          "Tioh8 sng3 khah siok8 leh chhiong-chhiong khoan2."
        ],
        [
          "好好、即算真俗。",
          "Ho2 ho2, chiah sng3 chin siok8."
        ],
        [
          "東勢庄彼塊田、縛我好無。",
          "Tang se3 chng hit te3 chhan5, pak8 goa2 ho2 bo5."
        ],
        [
          "現在縛陳金木在。",
          "Hian7-chai7 pak8 Tan5 Kim-bok8 ti7."
        ],
        [
          "豈不是今年到限。",
          "Khi2-put si7 kin-ni5 kau3 han7."
        ],
        [
          "伊講要更作。",
          "I kong2 beh koh choh."
        ],
        [
          "一年縛伊若多租。",
          "Chit8 ni5 pak8 i joa7 choe7 chou."
        ],
        [
          "一甲五十五石。",
          "Chit8 kah gou7-chap8-gou7 chioh8."
        ],
        [
          "汝若縛我、我即六十石給汝。",
          "Lu2 na7 pak8 goa2, goa2 chiah lak8-chap8 chioh8 hou7 lu2."
        ],
        [
          "汝磧地有可提若多。",
          "Lu2 te3-toe7 u7 thang thoeh8 joa7 choe7."
        ],
        [
          "汝向陳金木提若多。",
          "Lu2 hiong3 Tan5 Kim-bok8 thoeh8 joa7 choe7."
        ],
        [
          "提一千元。",
          "Thoeh8 chit8 chheng khou."
        ],
        [
          "我千五元給汝。",
          "Goa2 chheng gou7 khou hou7 lu2."
        ],
        [
          "我即問伊看咧、伊若不更作、即縛汝。",
          "Goa2 chiah mng7 i khoann3 leh, i na7 m7 koh choh, chiah pak8 lu2."
        ],
        [
          "頭家啊、粟曝乾嘮。",
          "Thau5-ke ah, chhek phak8 koann loh."
        ],
        [
          "且寄汝置。",
          "Koh kia3 lu2 he7."
        ],
        [
          "我粟倉較細個、請汝較緊來打去。",
          "Goa2 chhek-chhng khah soe3 e5, chhiann2 lu2 khah kin2 lai5 phah khi3."
        ],
        [
          "好喇、一半日即叫人去打。",
          "Ho2 lah, chit8-poann3 jit8 chiah kio3 lang5 khi3 phah."
        ],
        [
          "囗、頭家、今年我播內地種的、著打較少咧。",
          "Oh, thau5-ke, kin-ni5 goa2 po3 loe7-te7 cheng3 e5, tioh8 phah khah chio2 leh."
        ],
        [
          "照眾人的款擱。",
          "Chiau3 cheng3-lang5 e5 khoan2 koh."
        ],
        [
          "別人一百石、打八十石。",
          "Pat8-lang5 chit8 pah chioh8, phah poeh-chap8 chioh8."
        ],
        [
          "無影、我知知咧。",
          "Bo5 iann2, goa2 chai chai leh."
        ],
        [
          "不、若多。",
          "M7, joa7 choe7."
        ],
        [
          "九折。",
          "Kau2 at."
        ],
        [
          "播內地種、肥加用真多知不。",
          "Po3 loe7-te7 cheng3, pui5 ke eng7 chin choe7 chai m7."
        ],
        [
          "不即九折。",
          "M7 chiah kau2 at."
        ],
        [
          "好喇好喇。",
          "Ho2 lah ho2 lah."
        ],
        [
          "來去打粟噢。",
          "Lai5 khi3 phah chhek ou3."
        ],
        [
          "俾汝結",
          "Hou7 lu2 kiat"
        ],
        [
          "一車要結若多。",
          "Chit8 chhia beh kiat joa7 choe7."
        ],
        [
          "百一元。",
          "Pah-it khou."
        ],
        [
          "無此號行情、減五元。",
          "Bo5 chit ho7 kiann5 cheng5, kiam2 gou7 khou."
        ],
        [
          "好喇、俾汝趁。",
          "Ho2 lah, hou7 lu2 than3."
        ],
        [
          "汝人真好。",
          "Lu2 lang5 chin ho2."
        ],
        [
          "今年出收真多囗。",
          "Kin-ni5 chhut siu chin choe7 honnh."
        ],
        [
          "無啊、尚欠淡薄仔咧。",
          "Bo5 ah, iau2 khiam3 tam7-poh8-a2 leh."
        ],
        [
          "勿如此喇、錢有帶來無。",
          "Mai3 an2-ni lah, chinn5 u7 toa3 lai5 bo5."
        ],
        [
          "帶二百元來而已、此等先給汝、仔下晡即做一下提來。",
          "Toa3 nng7 pah goan5-lai5 nia7-nia7, chit teng2 seng hou7 lu2, a2 e7-pou chiah choe3 chit8-e7 thoeh8 lai5."
        ],
        [
          "此隻牛甚人牽來。",
          "Chit chiah gu5 siann2-lang5 khan lai5."
        ],
        [
          "我。",
          "Goa2."
        ],
        [
          "不好牽來此角飼。",
          "M7 ho2 khan lai5 chia kak chhi7."
        ],
        [
          "好好。",
          "Ho2 ho2."
        ],
        [
          "後回若更牽來、牛要為汝牽來去噢。",
          "Au7-pai2 na7 koh khan lai5, gu5 beh ui7 lu2 khan lai5 khi3 ou3."
        ],
        [
          "此堆甘蔗粕、甚人食的。",
          "Chit tui kam-chia3 phoh, siann2-lang5 chiah8 e5."
        ],
        [
          "我不知。",
          "Goa2 m7 chai."
        ],
        [
          "白賊、照實講。",
          "Peh8-chhat8, chiau3-sit8 kong2."
        ],
        [
          "我無白賊。",
          "Goa2 bo5 peh8-chhat8."
        ],
        [
          "此處獨獨汝在得、的確是汝食的。",
          "Chit te3 tok8-tok8 lu2 ti7--teh, tek-khak si7 lu2 chiah8 e5."
        ],
        [
          "後回是不可偷折、若更偷折、是要罰金抑是罰戲噢。",
          "Au7-pai2 si7 m7 thang thau at, na7 koh thau at, si7 beh hoat8 kim a2 si7 hoat8 hi3 ou3."
        ],
        [
          "託人叫工。",
          "Thok lang5 kio3 kang."
        ],
        [
          "汝為我叫三十個工。",
          "Lu2 ui7 goa2 kio3 sann-chap8 e5 kang."
        ],
        [
          "要創甚貨。",
          "Beh chhong3 siann2 he3."
        ],
        [
          "十五個鏟草、十個沃肥、五個修理水溝。",
          "Chap8-gou7 e5 thoann chhau2, chap8 e5 ak pui5, gou7 e5 siu-li2 chui2 kau."
        ],
        [
          "工錢要若多給伊。",
          "Kang-chinn5 beh joa7 choe7 hou7 i."
        ],
        [
          "查晡人六角、查某人四角。",
          "Cha-pou lang5 lak8 kak, cha-bou2 lang5 si3-kak."
        ],
        [
          "要何時叫來。",
          "Beh Ho5 si5 kio3 in lai5."
        ],
        [
          "叫明仔早起六點半來。",
          "Kio3 in bin5-a2 cha2-khi2 lak8 tiam2 poann3 lai5."
        ],
        [
          "尚、鏟草的叫自己帶鋤頭及糞箕來。",
          "Iau2, thoann chhau2 e5 kio3 in ka-ki7 toa3 ti5-thau5 kap pun3-ki lai5."
        ],
        [
          "沃肥的咧。",
          "Ak pui5 e5 leh."
        ],
        [
          "沃肥的免帶甚貨。",
          "Ak pui5 e5 bian2 toa3 siann2 he3."
        ],
        [
          "修理水溝的咧。",
          "Siu-li2 chui2 kau e5 leh."
        ],
        [
          "干乾帶鋤頭來就好。",
          "Kan-ta toa3 ti5-thau5 lai5 chiu7 ho2."
        ],
        [
          "甘蔗尾剉太長、著剉較短咧。",
          "Kam chia3-be2 chho3 thai3 tng5, tioh8 chho3 khah te2 leh."
        ],
        [
          "剉的甘蔗尾、較好的揀起來。要做蔗種。",
          "Chho3 e5 kam chia3-be2, khah ho2 e5 keng2 khi2 lai5. Beh choe3 chia3-cheng2."
        ],
        [
          "剝的蔗葉、搬搬來此疊。",
          "Pak e5 chia3-hioh8, poann poann lai5 chia thiap8."
        ],
        [
          "甘蔗五十枝五十枝缚做一把。",
          "Kam-chia3 gou7 chap8 ki gou7 chap8 ki pak8 choe3 chit8 pe2."
        ],
        [
          "捆好的甘蔗、儎去彼俾伊磅。",
          "Khun2 ho2 e5 kam-chia3, chai3 khi3 hit hou7 i pong7."
        ],
        [
          "磅好的甘蔗、捒去工場。",
          "Pong7 ho2 e5 kam-chia3, sak khi3 kang tiunn5."
        ],
        [
          "榨了的甘蔗粕、挑去草埔仔曝。",
          "Khoeh liau2 e5 kam-chia3 phoh, tann khi3 chhau2-pou a2 phak8."
        ],
        [
          "曝乾的甘蔗粕可好焚火。",
          "Phak8 koann e5 kam-chia3 phoh thang ho2 hiann5 he2."
        ],
        [
          "創工課著較拚勢咧。",
          "Chhong3 khang-khe3 tioh8 khah piann3-si3 leh."
        ],
        [
          "不可如此拖沙。",
          "M7-thang an2-ni thoa-soa."
        ],
        [
          "今年度的造林、有三百五十甲、無此滿著手、到舊曆年尾敢沒好。",
          "Kin-ni5 tou7 e5 cho7 Lim5, u7 sann-pah gou7 chap8 kah, bo5 chit-ma2 tioh8 chhiu2, kau3 ku7-lek8 ni5 be2 kann2 boe7 ho2."
        ],
        [
          "是是、我亦按算此廿五起要動工、逐項已經準備嘮。",
          "Si7 si7, goa2 iah8 an3-sng3 chia ji7-gou7 khi2 beh tang7 kang, tak8 hang7 i2 keng chun2-pi7 loh."
        ],
        [
          "俾佃人包的甲數尚所在、有計計指定未。",
          "Hou7 tian7-jin5 pau e5 kah siau3 iau2 sou2-chai7, u7 ke3-ke3 chi2-teng7 be7."
        ],
        [
          "彼計計清楚嘮、尚一甲若多人亦為伊定著嘮。",
          "Hit ke3-ke3 chheng-chho2 loh, iau2 chit8 kah joa7 choe7 lang5 iah8 ui7 i tiann7-tioh8 loh."
        ],
        [
          "如此好、尚何位要種甚貨、彼號圖、俾我看覓咧。",
          "An2-ni ho2, iau2 Ho5 ui7 beh cheng3 siann2 he3, hit ho7 tou5, hou7 goa2 khoann3 mai7 leh."
        ],
        [
          "好、這紅的所在是要種樟、八十甲、這青的要種相思仔、一百二十三甲、這蕎色的要種松柏、九十五甲、這桃紅的要種福州杉、五十二甲、如此全部三百五十甲。",
          "Ho2, che ang5-e5 sou2-chai7 si7 beh cheng3 chiunn, poeh-chap8 kah, che chhinn e5 beh cheng3 siunn-si-a2, chit8 pah ji7 chap8 sann kah, che kio5 sek e5 beh cheng3 chheng5-peh, kau2-chap8 gou7 kah, che tho5 ang5-e5 beh cheng3 hok chiu sam, gou7-chap8-ji7 kah, an2-ni choan5-pou7 sann-pah gou7 chap8 kah."
        ],
        [
          "彼要起的寮仔、俾人包未。",
          "Hit beh khi2 e5 liau5 a2, hou7 lang5 pau be7."
        ],
        [
          "二三日前已經二十元俾佃人李金木包嘮。",
          "Nng7 sann jit8 cheng5 i2 keng ji7-chap8 khou hou7 tian7-jin5 Li2 kim bok8 pau loh."
        ],
        [
          "汝以外監督工的著幾個去。",
          "Lu2 i2-goa7 kam3-tok kang e5 tioh8 kui2 e5 khi3."
        ],
        [
          "巡山的有三個就有到。",
          "Sun5-soann e5 u7 sann e5 chiu7 u7 kau3."
        ],
        [
          "陳先生、林先生自今仔日起、為著造林要去住山裡、汝叫苦力挑這蚊罩被及米菜去。",
          "Tan5 sian-sinn, Lim5 sian-sinn tui3 kin-a2-jit8 khi2, ui7 tioh8 cho7 Lim5 beh khi3 toa3 soann-nih8, lu2 kio3 ku-li7 tann che bang2-ta3 hou7 kap bi2 chhai3 khi3."
        ],
        [
          "好好、隨時叫伊挑去。",
          "Ho2 ho2, sui5 si5 kio3 i tann khi3."
        ],
        [
          "陳先生、我要來去住山裡、若愛用樹栽、前一日即通知汝、汝即叫苦力挑來去、不可相誤。",
          "Tan5 sian-sinn, goa2 beh lai5 khi3 toa3 soann-nih8, na7 ai3 eng7 chhiu7 chai, cheng5 it-jit8 chiah thong-ti lu2, lu2 chiah kio3 ku-li7 tann lai5 khi3, m7-thang sann gou7."
        ],
        [
          "好好、尚樹栽要怎樣創。",
          "Ho2 ho2, iau2 chhiu7 chai beh choann2-iunn7 chhong3."
        ],
        [
          "一枝切五六寸五六寸、一百枝缚做一把、用草索仔缚、尚細箍的無路用、著揀專大箍的俾挑來。",
          "Chit8 ki chhiat gou7 lak8 chhun3 gou7 lak8 chhun3, chit8 pah ki pak8 choe3 chit8 pe2, eng7 chhau2 soh-a2 pak8, iau2 soe3 khou e5 bo5 lou7-iong7, tioh8 keng2 choan toa7 khou e5 hou7 tann lai5."
        ],
        [
          "好好、即照如此創。",
          "Ho2 ho2, chiah chiau3 an2-ni chhong3."
        ],
        [
          "頂回蒔的子因為無洗過、所以沒甚出、尚出了的不止高嘮、著鏟草、尚著更補種落去。",
          "Teng2 hoe5 ia7 e5 chi2 in-ui7 bo5 soe2 ke3, sou2-i2 boe7 siann2 chhut, iau2 chhut liau2 e5 put-chi2 koan5 loh, tioh8 thoann chhau2, ia7 tioh8 koh pou2 cheng3--loh8-khi3."
        ],
        [
          "此候適當在挽茶、無更半月日、無女工。",
          "Chit chun7 tu2 tng ti7 ban2 te5, bo5 koh poann3 geh8 jit8, bo5 lu2 kang."
        ],
        [
          "不論甚時候都好、若有女工就叫伊作。",
          "Put-lun7 siann2 si5-chun7 to ho2, na7 u7 lu2 kang chiu7 kio3 i choh."
        ],
        [
          "尚此回蒔的樟子、鳥愛來食、有甚麼法度可豫防無。",
          "Iau2 chhu2 hoe5 ia7 e5 chiunn-chi2, chiau2 ai3 lai5 chiah8, u7 sim2-mih8 hoat-tou7 thang u7-hong5 bo5."
        ],
        [
          "打算倩彼位仔的囝仔顧好。",
          "Phah-sng3 chhiann3 hit ui7-a2 e5 gin2-a2 kou3 ho2."
        ],
        [
          "此苦旱、出的芽不知能乾去沒。",
          "Chia khou2 han7, chhut e5 ge5 m7 chai oe7 ta khi3 boe7."
        ],
        [
          "沒沒、無要緊、有蓋草在。",
          "Boe7 boe7, bo5 iau3-kin2, u7 koa3 chhau2 ti7."
        ],
        [
          "汝來要創甚或。",
          "Lu2 lai5 beh chhong3 siann2 hek8."
        ],
        [
          "來要領刈草的工錢。",
          "Lai5 beh nia2 koah chhau2 e5 kang-chinn5."
        ],
        [
          "發錢是明仔再、汝明仔再即來。",
          "Hoat chinn5 si7 bin5-a2-chai3, lu2 bin5-a2-chai3 chiah lai5."
        ],
        [
          "汝草刈無工夫、比平常的工錢一甲著減一元銀。",
          "Lu2 chhau2 koah bo5 kang-hu, pi2 peng5-siong5 e5 kang chinn5 it kah tioh8 kiam2 chit8 khou gun5."
        ],
        [
          "我刈真功夫、恁都攏不來看、等草更發彼長、恁即來看、所以即看如此。",
          "Goa2 koah chin kang-hu, lin2 to long2 m7 lai5 khoann3, tan2 chhau2 koh hoat hiah tng5, lin2 chiah lai5 khoann3, sou2-i2 chiah khoann3 an2-ni."
        ],
        [
          "恁此的茶園用甚法度在經營。",
          "Lin2 chia e5 te5 hng5 eng7 siann2 hoat-tou7 ti7 keng-eng5."
        ],
        [
          "計計俾佃人在作。",
          "Ke3-ke3 hou7 tian7-jin5 ti7 choh."
        ],
        [
          "挽茶的工錢一斤若多。",
          "Ban2 te5 e5 kang-chinn5 chit8 kun joa7 choe7."
        ],
        [
          "上等的三錢半、二等的三錢、三等的二錢八。",
          "Chiunn7-teng2 e5 sann chinn5-poann3, ji7-teng2 e5 sann chinn5, sann-teng2 e5 ji7 chinn5 poeh."
        ],
        [
          "彼是怎樣定。",
          "He si7 choann2-iunn7 teng7."
        ],
        [
          "看伊挽、粗抑是幼。",
          "Khoann3 i ban2, chhou a2 si7 iu3."
        ],
        [
          "茶菜幾斤做得一斤的茶。",
          "Te5 chhai3 kui2 kun choe3 tit chit8 kun e5 te5."
        ],
        [
          "四斤的茶菜做得一斤的茶。",
          "Si3 kun e5 te5 chhai3 choe3 tit chit8 kun e5 te5."
        ],
        [
          "茶園一甲、一年出息得若多。",
          "Te5 hng5 chit8 kah, chit8 ni5 chhut soah tit joa7 choe7."
        ],
        [
          "差不多有三百元、總是扣費用起來、實益是少少仔。",
          "Chha-put-to u7 sann-pah khou, chong2-si7 khau3 hui3 eng7 khi2 lai5, sit8 ek si7 chio2-chio2 a2."
        ],
        [
          "包種及烏龍是怎樣爭差。",
          "Pau cheng3 kap ou leng5 si7 choann2-iunn7 cheng-chha."
        ],
        [
          "包種茶再製的時候有參花落去沖香、烏龍茶無如此。",
          "Pau cheng3 te5 koh che3 e5 si5-chun7 u7 chham hoe loh8 khi3 chhiong hiunn, ou leng5 te5 bo5 an2-ni."
        ],
        [
          "人工做的及機器做的何一款較好。",
          "Lang5 kang choe3 e5 kap ki-khi3 choe3 e5 Ho5 chit8 khoan2 khah ho2."
        ],
        [
          "人工做的較好、總是機器做的較美、米國較歡迎這。",
          "Lang5 kang choe3 e5 khah ho2, chong2-si7 ki-khi3 choe3 e5 khah sui2, Bi2-kok khah hoan ngia5 che."
        ],
        [
          "汝今仔日去巡五寮更去的線路。",
          "Lu2 kin-a2-jit8 khi3 sun5 Gou7-liau5 koh khi3 e5 soann3 lou7."
        ],
        [
          "汝換此處起到陂腳的枕木。",
          "Lu2 oann7 chit te3 khi2 kau3 pi kha e5 chim2-bok8."
        ],
        [
          "汝昨昏巡視線路、有何位仔歹無。",
          "Lu2 cha-hng sun5-si7 soann3 lou7, u7 Ho5 ui7 a2 phainn2 bo5."
        ],
        [
          "歹卻無何位仔歹、干乾第三十五號的橋不止腐、若無緊換危險。",
          "Phainn2 khiok bo5 Ho5 ui7 a2 phainn2, kan-ta te7 sann-chap8-gou7 ho7 e5 kio5 put-chi2 au3, na7 bo5 kin2 oann7 gui5-hiam2."
        ],
        [
          "若是如此、汝明仔早起即叫苦力去修理。",
          "Na7 si7 an2-ni, lu2 bin5-a2 cha2-khi2 chiah kio3 ku-li7 khi3 siu-li2."
        ],
        [
          "近來捒車的真亂來、孜孜相衝、著叫苦力頭較嚴督咧。",
          "Kun7-lai5 sak-chhia e5 chin loan7 lai5, chu-chu sann chhiong, tioh8 kio3 ku-li7-thau5 khah giam5-tok leh."
        ],
        [
          "要彎角的時候、遠遠就著噴篳篳仔。",
          "Beh oan kak e5 si5-chun7, hng7-hng7 chiu7 tioh8 pun5 pi-pi-a2."
        ],
        [
          "慢慢行的所在、著慢慢行。",
          "Ban7-ban7 kiann5 e5 sou2-chai7, tioh8 ban7-ban7 kiann5."
        ],
        [
          "昨昏的風颱雨崩山、幾若位的線路被伊填落去、緊分派苦力去清土。",
          "Cha hng e5 hong-thai hou7 pang soann, kui2-na7 ui7 e5 soann3 lou7 hou7 i thinn--loh8-khi3, kin2 pun phai3 ku-li7 khi3 chheng thou5."
        ],
        [
          "請來談啟",
          "Chhiann2 lai5 tam5 khe2"
        ],
        [
          "敬啟者。刻有急事。欲與  足下面談。請即刻  來駕。切切是待。謹具。",
          "Keng3-khe2-chia2. Khek u7 kip su7. Beh kap  chiok-ha7 bin7 tam5. Chhiann2 chek-khek  lai5 ka3. Chhiat-chhiat si7 thai7. Kin2-ku7."
        ],
        [
          "請協議啟",
          "Chhiann2 hiap8-gi7 khe2"
        ],
        [
          "拜啟。本月某日午後某時。欲在當校講堂。協議關於夜學會之件。屆刻請撥忙來駕。是幸。",
          "Pai3-khe2. Pun2 geh8 bou2 jit8 ngou2-au7 bou2 si5. Beh ti7 tong hau7 kang2-tng5. Hiap8-gi7 koan-u7 ia7-hak8-hoe7 chi kiann7. Kai3 khek chhiann2 poah-bong5 lai5 ka3. Si7 heng7."
        ],
        [
          "答",
          "Tap"
        ],
        [
          "拜讀  瑤函。敬悉一切。屆刻定當趨赴。拜聞  貴意。專此謹覆。",
          "Pai3 thok8  iau5-ham5. Keng3-sek it-chhe3. Kai3 khek teng7-tong chhu-hu3. Pai3-bun5  kui3 i3. Choan-chhu2 kin2-hok."
        ],
        [
          "請觀活動寫真啟",
          "Chhiann2 koan oah8-tang7 sia2-chin khe2"
        ],
        [
          "拜啟。本月某日午後某時。當校欲演衛生所關活動寫真甚為有益。請同貴眷來觀。專此敬邀。",
          "Pai3-khe2. Pun2 geh8 bou2 jit8 ngou2-au7 bou2 si5. Tong hau7 beh ian2 oe7-seng sou2 koan oah8-tang7 sia2-chin sim7-ui5 iu2-ek. Chhiann2 tang5 kui3 koan3 lai5 koan. Choan-chhu2 keng3-iau."
        ],
        [
          "生辰請客帖",
          "Seng-sin5 chhiann2-kheh thiap"
        ],
        [
          "蒙賀家嚴還曆涓本月某日下午某時潔觴申謝 何某再拜 恕催 筵設江山樓",
          "Bong5 ho7 ka-giam5 hoan5 lek8 koan pun2 geh8 bou2 jit8 e7-tau3 bou2 si5 kiat-siong sin-sia7  Ho5 bou2 chai3-pai3  su3 chhui  ian5 siat Kang-san lau5"
        ],
        [
          "開業請客啟",
          "Khui-giap8 chhiann2-kheh khe2"
        ],
        [
          "敬啟者。前所計劃某事業。近始就緒。訂於某日開辨。此皆  足下及列位福蔭。不勝感激之至。爰於該日午後某時披露。並呈薄酒一樽。伏望  撥冗光臨。肅此敬請。順頌  時安。",
          "Keng3-khe2-chia2. Cheng5 sou2 ke3-hek8 bou2 su7-giap8. Kun7 si2 chiu7 su7. Teng7 ti7 bou2 jit8 khui pan7. Chhu2-kai  chiok-ha7 kap liat8-ui7 hok-im3. Put seng kam2-kek chi chi3. Oan5 u kai jit8 ngou2-au7 bou2 si5 phi-lou7. Peng7 theng5 poh8 chiu2 it chun. Hok-bong7  poah-jiong5 kong-lim5. Siok8-chhu2 keng3 chhiann2. Sun7 siong7  si5-an."
        ],
        [
          "報卒業啟",
          "Po3 chut-giap8 khe2"
        ],
        [
          "久疎音問。失禮殊深。  茲敬啟者。小生本日畢業某校。被命奉職某處。此盖教員諸氏熱誠教訓。及  老兄懇篤指導之賜也。先此奉聞。容後面謝。",
          "Ku2-sou im-bun7. Sit-le2 su5 chhim.  chu keng3-khe2-chia2. Sio2-seng pun2 jit8 pit-giap8 bou2 hau7. Pi7 beng7 hong7 chit bou2 chhu3. Chia 盖 kau3-oan5 chu si7 jiat8-seng5 kau3-hun3. Kap  nou2-heng khun2-tok chi2-to7 chi su3 ia7. Sian chhu2 hong7 bun5. Iong5 hio7 bin7-sia7."
        ],
        [
          "報安抵啟",
          "Po3 an-ti2 khe2"
        ],
        [
          "敬啟者。時下恭惟  多福。賀賀。鄙人歸國之際。荷蒙  撥冗遠送。不勝",
          "Keng3-khe2-chia2. Si5-ha7 kiong-i5  to hok. Ho7 ho7. Pi2-jin5 kui kok chi che3. Ho3-bong5  poah-jiong5 oan2-song3. Put seng"
        ],
        [
          "感謝。  幸船中無恙。本早安抵門司。請勿  錦注。肅此奉報。並表謝忱。諸位祈為道好。",
          "Kam2-sia7.  heng7 chun5 tiong bu5 iong7. Pun2 cha2 an-ti2 Bun5-su. Chhiann2 but  gim2-chu3. Siok8-chhu2 hong7 po3. Peng7 piau2 sia7-sim5. Chu ui7 ki5 ui7 to7-honn2."
        ],
        [
          "通知歸國啟",
          "Thong-ti kui kok khe2"
        ],
        [
          "敬啟者。時當炎暑。  恭惟  貴府近祉清佳。不勝欣賀。迂生此回因便宜上退官歸京。寄寓表記之處。在職中多蒙  厚誼。感佩實深。肅此申謝。並祈依舊  眷顧。草草敬具。",
          "Keng3-khe2-chia2. Si5 tong iam7 su2.  kiong-i5  kui3 hu2 kun7 chi2 chheng ka. Put seng him-ho7. U7 seng chhu2 hoe5 in pian7-gi5 siong7 the3 koan kui keng. Ki3 gu7 piau2 ki3 chi chhu3. Chai7-chit tiong to bong5  hou7-gi5. Kam2-phoe3 sit8 chhim. Siok8-chhu2 sin-sia7. Peng7 ki5 i ku7  koan3-kou3. Chho2-chho2 keng3-ku7."
        ],
        [
          "報開店啟",
          "Po3 khui tiam3 khe2"
        ],
        [
          "涼秋之節。恭惟  興居納福。賀賀。茲啟者。弟素所計劃某店。今始準備周至。定於本月某日在某處開張。但於此途。弟所未慣。諸事希祈  指導是幸。謹此報知。並請  近安不一。",
          "Liong5 chhiu chi chiat. Kiong-i5  heng-ku lap8 hok. Ho7 ho7. Chu khe2-chia2. Te7 sou3 sou2 ke3-hek8 bou2 tiam3. Kim si2 chun2-pi7 chiu-chi3. Teng7 u pun2 geh8 bou2 jit8 ti7 bou2 chhu3 khai-tiong. Tan7 ti7 chhu2 tou5. Te7 sou2 bi7 koan3. Chu su7 hi-ki5  chi2-to7 si7 heng7. Kin2 chhu2 po3 ti. Peng7 chhiann2  kun7 an put it."
        ],
        [
          "報移居啟",
          "Po3 i5-ku khe2"
        ],
        [
          "酷暑之候。恭惟  起居廸吉。不勝欣賀。茲有啟者。弊店這次為商業上便宜。移轉於表記處。伏祈仍舊  眷顧。如有經過弊店近處。請即辱臨是幸。專此奉報。匆匆不一。",
          "Khok8-su2 chi hio7. Kiong-i5  khi2-ku tek-kiat. Put seng him-ho7. Chu u7 khe2-chia2. Pe3 tiam3 che chhu3 ui7 siong-giap8 siong7 pian7-gi5. I5 choan2 ti7 piau2 ki3 chhu3. Hok-ki5 leng5-kiu7  koan3-kou3. Na7 u7 keng-ke3 pe3 tiam3 kun7 chhu3. Chhiann2 chek jiok8 lim5 si7 heng7. Choan-chhu2 hong7 po3. Chhong-chhong put it."
        ],
        [
          "報到新貨啟",
          "Po3 to3 sin-he3 khe2"
        ],
        [
          "敬啟者。昨由入港蓬萊丸。運到各種新式夏料。請  來駕一覽。專此通報。並請  時安。",
          "Keng3-khe2-chia2. Chok8-iu5 jip8 kang2 Hong5-lai5 oan5. Un7 kau3 kok-chiong2 sin sek ha7-liau7. Chhiann2  lai5 ka3 it lam2. Choan-chhu2 thong po3. Peng7 chhiann2  si5-an."
        ],
        [
          "報送貨延期啟",
          "Po3 sang3 he3 ian5-ki5 khe2"
        ],
        [
          "拜啟前蒙  定採某貨。本約此星期六發送。忽因機器破損。賜延緩四五天。伏望  諒恕是幸。肅此報知。並頌  時佳。",
          "Pai3-khe2 cheng5 bong5  teng7 chhai2 bou2 he3. Pun2 iok chia seng-ki5 lak8 hoat sang3. hut8 in ki-khi3 phoa3 sun2. Su3 ian5-chhian5 si3 gou7 thinn. Hok-bong7 liong7 su3 si7 heng7. Siok8-chhu2 po3 ti. Peng7 siong7  si5 ka."
        ],
        [
          "報送貨啟",
          "Po3 sang3 he3 khe2"
        ],
        [
          "敬啟者。恭惟  貴店日益繁昌。賀賀。每受  愛顧。殊深感謝。前蒙  定買某貨。本日由丸新運輸店送呈。二三日中必到。請即  查收。專此通知。順請財安。",
          "Keng3-khe2-chia2. Kiong-i5  kui3 tiam3 jit8 ek hoan5 chhiong. Ho7 ho7. Mui2 siu7  ai3 kou3. Su5 chhim kam2-sia7. Cheng5 bong5  teng7-mai2 bou2-hoe3. Pun2-jit8 iu5 Oan5-sin un7-su-tiam3 sang3-teng5. nng7 sann jit8 tiong pit kau3. Chhiann2 chek  chha5-siu. Choan-chhu2 thong-ti. Sun7-chhiann2 chai5-an."
        ],
        [
          "報接貨啟",
          "Po3 chiap he3 khe2"
        ],
        [
          "敬啟者。此次定購某貨。本日經已收入。請毋  錦慮。先此通報。餘俟後便。",
          "Keng3-khe2-chia2. Chit pai2 teng7-kio3 bou2 he3. Pun2 jit8 keng i2 siu-jip8. Chhiann2 bu5  gim2-lu7. Sian chhu2 thong po3. U5 su7 hio7 pian7."
        ],
        [
          "通知支拂價金啟",
          "Thong-ti chi-hut8 ke3 kim khe2"
        ],
        [
          "啟者。茲因欲支某件價金。於某月某日。請帶印章及此通知書來當校會計係。專此通知。",
          "Khe2-chia2. Chu in beh chi bou2 kiann7 ke3 kim. Ti7 bou2 geh8 bou2 jit8. Chhiann2 toa3 in3-chiong kap chia thong-ti chu lai5 tong hau7 koe3-ke3 he7. Choan-chhu2 thong-ti."
        ],
        [
          "報送金啟",
          "Po3 sang3-kim khe2"
        ],
        [
          "套語恕免。本日以商工銀行銀單。送去金參拾五圓。到時請即  查收。專此報知。",
          "Tho3 gu2 su3 bian2. Pun2 jit8 i2 siong kang gun5-hang5 gun5-toann. Sang3 khi3 kim chham khioh gou7 inn5. Kau3 si5 chhiann2 chek  cha siu. Choan-chhu2 po3 ti."
        ],
        [
          "報解雇啟",
          "Po3 kai2 kou3 khe2"
        ],
        [
          "敬啟者。弊店從來所用何某。因事於某日解雇。自此與弊店一切全無關係。肅此報知。並請  近安。",
          "Keng3-khe2-chia2. Pe3 tiam3 chiong5-lai5 sou2 eng7 Ho5 bou2. In su7 ti7 bou2 jit8 kai2 kou3. Tui3 chia kap pe3 tiam3 it-chhe3 choan5 bo5 koan-he7. Siok8-chhu2 po3 ti. Peng7 chhiann2  kun7 an."
        ],
        [
          "問物價啟",
          "Mng7 mih8 ke3 khe2"
        ],
        [
          "啟者。茲欲購  貴店發售蜜餞。但其種類及定價不明。煩至急具函來知。專此。",
          "Khe2-chia2. Chu beh ko3  kui3 tiam3 hoat siu7 bit8-chian2. Tan7 ki5 cheng2-lui7 kap teng7-ke3 put beng5. Hoan5 chi3-kip ku7-ham5 lai5 ti. Choan-chhu2."
        ],
        [
          "問定買之物不到",
          "Mng7 teng7-mai2 chi mih8 put to3"
        ],
        [
          "啟者。日前定買某物。聞已發送。但今已過一星期。尚未配到。請至急調查來覆。專此。並請  財安。",
          "Khe2-chia2. Jit8 cheng5 teng7-mai2 bou2 mih8. Bun5 i2 hoat sang3. Tan7 tann i2 ke3 chit8 seng-ki5. Iau2-boe7 phoe3-to3. Chhiann2 chi3-kip tiau5-cha lai5 hok. Choan-chhu2. Peng7 chhiann2  chai5 an."
        ],
        [
          "問事件狀況啟",
          "Mng7 su7-kiann7 chong7-hong2 khe2"
        ],
        [
          "敬啟者。日前拜託之事。以後未知如何。本欲造  府叩問。因事多忙。不能如意。敢煩一報概況。專此謹託。並請  近安。",
          "Keng3-khe2-chia2. Jit8 cheng5 pai3-thok chi su7. I2-au7 bi7 ti ju5-ho5. Pun2 beh cho7  hu2 khio3-bun7. In su7 to bong5. Put-leng5 na2 i3. Kann2 hoan5 it-po3 kai3-hong2. Choan-chhu2 kin2 thok. Peng7 chhiann2  kun7 an."
        ],
        [
          "問交關客信用啟",
          "Mng7 kau-koan kheh sin3-iong7 khe2"
        ],
        [
          "拜啟恭惟  貴行生意日昌。不勝欣賀。茲忽有託者。某處何某言欲與敝店交關。但不知其為人如何。是以躊躇莫決。聞從來曾與  貴行交關。請將其狀況細詳  示之。肅此謹託。匆匆不一。",
          "Pai3-khe2 kiong-i5  kui3 hang5 seng-li2 jit8 chhiong. Put seng him-ho7. Chu hut8 iu2 thok-chia2. Bou2 chhu3 Ho5 bou2 gian5 beh kap pe3 tiam3 kau-koan. Tan7 m7 chai ki5 ui5-jin5 ju5-ho5. Si7 i2 tiu5-tu5 bok8-koat. Bun5 chiong5-lai5 cheng5 u2  kui3 hang5 kau-koan. Chhiann2 chiong ki5 chong7-hong2 se3-siong5  si7 chi. Siok8-chhu2 kin2 thok. Chhong-chhong put it."
        ],
        [
          "請寄貨啟",
          "Chhiann2 kia3 he3 khe2"
        ],
        [
          "啟者。尊號發售某物。現下至急要用若干。信到之時。請速寄來。當以振替貯金如價奉上。專此是託。",
          "Khe2-chia2. Chun ho7 hoat siu7 bou2 mih8. Hian7-ha7 chi3-kip beh eng7 jiok8-kan. Sin3 to3 chi si5. Chhiann2 sok kia3 lai5. Tong i2 chin3-the3 thu2-kim ju5 ke3 hong7-siong7. Choan-chhu2 si7 thok."
        ],
        [
          "吩咐備辨酒宴",
          "Hoan-hu3 pi7-pan7 chiu2-ian3"
        ],
        [
          "啟者。某月某日某時欲在  寶號三階開忘年會。請為備辨漢席三桌。每桌金貳十元。專此是託。",
          "Khe2-chia2. Bou2 geh8 bou2 jit8 bou2 si5 beh ti7  po2 ho7 sann kai khui bong5-lian5-hoe7. Chhiann2 ui7 pi7-pan7 Han3-sek8 sann toh. Mui2 toh kim ji7-chap8 khou. Choan-chhu2 si7 thok."
        ],
        [
          "催寄貨啟",
          "Chhui kia3 he3 khe2"
        ],
        [
          "啟者。日前定買某貨。至今未到。實因目下急用。故特函催。切望火速寄下。耑此。順頌  近佳。",
          "Khe2-chia2. Jit8 cheng5 teng7-mai2 bou2 he3. Chi3 kim bi7 to3. Sit8 in bok8-ha7 kip eng7. Kou3 tek8-ham5 chhui. Chhiat bang7 he2-sok kia3 ha7. Choan chhu2. Sun7 siong7  kun7 ka."
        ],
        [
          "催租屋金啟",
          "Chhui chou-ok kim khe2"
        ],
        [
          "敬啟者。  足下延滯租屋金。以三個月矣。每次託言而已。未見支出。誠因目下困乏。切望至急備還。不可再緩。是託。",
          "Keng3-khe2-chia2.  chiok-ha7 ian5-the3 chou-ok kim. I2 sann ko3 geh8 i3. Mui2 pai2 thok-gian5 ji5-i2. Bi7 kian3 chi-chhut. Seng5 in bok8-ha7 khun3-hoat8. Chhiat bang7 chi3-kip pi7-hoan5. M7-thang koh ban7. Si7 thok."
        ],
        [
          "玉章拜接。租屋之金因不如意。至延緩許久。實是慚愧之至。二三日中一定奉上。請再暫時猶豫是幸。肅此謹復。",
          "Giok8-chiong pai3 chiap. Chou-ok chi kim in put ju5-i3. Chi3 ian5-chhian5 hu2-kiu2. Sit8 si7 cham5-khui3 chi chi3. nng7 sann jit8 tiong it-teng7 hong7-siong7. Chhiann2 koh chiam7-si5 iu5-u7 si7 heng7. Siok8-chhu2 kin2 koh."
        ],
        [
          "賀年啟",
          "Ho7 ni5 khe2"
        ],
        [
          "時當大地春回。恭惟  貴府新禧雲集。不勝欣賀。敝舍亦蒙福蔭。無事越年。請毋  錦注。客歲多蒙  眷顧。感謝莫宣。今年亦祈依舊  提携。肅此敬賀  年禧。",
          "Si5 tong tai7-te7 chhun hoe5. Kiong-i5  kui3 hu2 sin hi hun5 chip8. Put seng him-ho7. Pe3 sia3 iah8 bong5 hok-im3. Bo5 su7 oat8-lian5. Chhiann2 bu5  gim2-chu3. Khek-soe3 to bong5  koan3-kou3. Kam2-sia7 bok8 soan. Kin-ni5 iah8 ki5 i ku7  thoeh8 携. Siok8-chhu2 keng3 ho7  lian5-hi."
        ],
        [
          "賀娶媳",
          "Ho7 chhu2 sek"
        ],
        [
          "敬啟者。刻聞令郎與陳家令孃淑英女士聯婚。不日將舉華燭榮典。誠深欣賀。素聞女士才德俱高。與  令郎實好佳偶。想  足下亦甚滿足也。謹具薄儀。聊申賀意。希祈笑納。順請  喜安。",
          "Keng3-khe2-chia2. Khek bun5 leng7 long5 kap Tan5 ka leng7 jiong2 Siok-eng lu2-su7 lian5-hun. Put-jit8 chiong ku2 hoa-chiok eng5-tian2. Seng5 chhim him-ho7. Sou3 bun5 lu2-su7 chai5-tek ku7 ko. Kap  leng7 long5 sit8 ho2 ka-ngou2. Siunn7  chiok-ha7 ek-sim2 boan2-chiok ia7. Kin2-ku7 pok8-gi5. Liau2 sin ho7 i3. Hi-ki5 chhiau3-lap8. Sun7 chhiann2  hi2 an."
        ],
        [
          "祝開張啟",
          "Chiok khai-tiong khe2"
        ],
        [
          "頃聞  仁兄日前所言商業。經已開張。不勝欣賀。以  兄許久之計劃。加以場所亦甚適宜。將來十分成功。此時可預卜也。近日定必趨參拜見宏謨。先此布賀。匆匆不一。",
          "Kheng2 bun5  jin5-heng jit8 cheng5 sou2 gian5 siong-giap8. Keng i2 khai-tiong. Put seng him-ho7. I2  hiann hu2-kiu2 chi ke3-hek8. Ka i2 tiunn5-sou2 ek-sim2 sek-gi5. Chiong-lai5 chap8-hun seng5-kong. Chhu2-si5 thang u7-pok ia7. Kun7 jit8 teng7 pit chhu chham pai3-kian3 hong5-bou5. Sian chhu2 pou3 ho7. Chhong-chhong put it."
        ],
        [
          "賀受褒賞啟",
          "Ho7 siu7 po-siong2 khe2"
        ],
        [
          "刻閱報紙。欣悉  先生多年盡力公共事業。其功不少。者番特蒙督府褒賞。並受銀杯之賜。誠欽仰之至也。先此布意。餘容拜眉面祝。",
          "Khek-oat8 po3-choa2. Him sek8  sian-sinn to lian5 chin7-lat8 kong-kiong7 su7-giap8. Ki5 kong put siau2. Chia2-hoan tek8 bong5 tok-hu2 po-siong2. Peng7 siu7 gun5-poe chi su3. Seng5 khim-giong2 chi chi3 ia7. Sian chhu2 pou3 i3. U5 iong5 pai3-bi5 bian7-chiok."
        ],
        [
          "敬復者。此次蒙督府褒賞。誠出意外。乃受  瑤函下祝。殊深恐縮。鄙人之有今日。實賴諸位素深眷顧。此後當更奮勵。盡力公共事業。伏祈倍加  指導。是所懇願之至。謹此申謝。並祝  福安。不一。",
          "Keng3-hok-chia2. Chit pai2 bong5 tok-hu2 po-siong2. Seng5 chhut i3-goa7. Nai2 siu7  iau5-ham5 ha7-chiok. Su5 chhim khiong2-siok. Pi2-jin5 chi u7 kim-jit8. Sit8 nai7 chu ui7 sou3 chhim koan3-kou3. Chhu2-au7 tong keng3 hun3-le7. Chin7-lat8 kong-kiong7 su7-giap8. Hok-ki5 pe7 ka  chi2-to7. Si7 sou2 khun2-goan7 chi chi3. Kin2 chhu2 sin-sia7. Peng7 chiok  hok an. Put it."
        ],
        [
          "謝贈記念品啟",
          "Sia7 cheng7 ki3-liam7-phin2 khe2"
        ],
        [
          "敬啟者。恭惟  起居多福。不勝欣賀。小生  錦地在職中。荷蒙種種  顧愛。此次又受珍品之賜。實深感謝。謹拜受之。永為家寶珍藏。肅此申謝。並祝  大安。",
          "Keng3-khe2-chia2. Kiong-i5  khi2-ku to hok. Put seng him-ho7. Sio2-seng  Gim2-te7 chai7-chit tiong. Ho3-bong5 chiong2-chiong2  kou3 ai3. Chit pai2 koh siu7 tin-phin2 chi su3. Sit8 chhim kam2-sia7. Kin2 pai3 siu7 chi. Eng2 ui7 ka-po2 tin-chong5. Siok8-chhu2 sin-sia7. Peng7 chiok  toa7 an."
        ],
        [
          "謝饗應啟",
          "Sia7 hiong2-eng3 khe2"
        ],
        [
          "何某仁兄座下。敬啟者。昨夜叨蒙  寵招。拜受佳肴美酒。歸時且又命車賜乘。實深感激。無可言喻。謹具寸楮。藉表謝忱。不既。",
          "Ho5 bou2 jin5-heng cho7-ha7. Keng3-khe2-chia2. Cha ia7 to bong5  thiong2-chiau. Pai3 siu7 ka ngiau5 bi2 chiu2. Kui si5 chhiann2-iu7 beng7 chhia su3 seng5. Sit8 chhim kam2-kek. Bu5 khonn2 gian5-ju7. Kin2-ku7 chhun3 thu2. Chia3 piau2 sia7-sim5. Put ki3."
        ],
        [
          "問水害有無啟",
          "Mng7 chui2 hai7 iu2 bu5 khe2"
        ],
        [
          "謹啟者。為此次暴風雨。堤防崩壞。人家流失之處不少。聞  貴地某河亦大漲水。是以甚為懸念。專此馳候。匆匆不一。",
          "Kin2 khe2-chia2. Ui7 chit pai2 pou7-hong-u2. The5-hong5 pang phainn2. Jin5-ke liu5-sit chi chhu3 put siau2. Bun5  kui3 toe7 bou2 ho5 iah8 toa7 tiong3-sui2. Si7 i2 sim7-ui5 hian5-liam7. Choan-chhu2 ti5-hio7. Chhong-chhong put it."
        ],
        [
          "答",
          "Tap"
        ],
        [
          "荷蒙  厚意。下問水害有無。不勝感謝。敝舍幸無浸水。一同無事。請寬錦慮。謹此覆謝。",
          "Ho3-bong5  kau7 i3. Ha7-bun7 chui2 hai7 iu2 bu5. Put seng kam2-sia7. Pe3 sia3 heng7 bo5 chim3 chui2. It-tong5 bo5 su7. Chhiann2 khoann gim2-lu7. Kin2 chhu2 hok sia7."
        ],
        [
          "問疾啟",
          "Bun7 chit8 khe2"
        ],
        [
          "刻聞  貴體違和。入院調養。未知以後經過如何。先此布意。容後拜眉叩候。惟望日早  痊安退院。是所至禱。",
          "Khek bun5  kui3 the2 ui5-ho5. Jip8 inn7 tiau7 iong2. Bi7 ti i2-au7 keng-ke3 ju5-ho5. Sian chhu2 pou3 i3. Iong5 au7 pai3-bi5 khio3-hau7. I5 bang7 jit8 cha2  choan5-an the3 inn7. Si7 sou2 chi3 to2."
        ],
        [
          "弔喪啟",
          "Tiau3-song khe2"
        ],
        [
          "令慈大人貴體違和良久。藥石無效。昨竟  仙逝。遙想  諸位定必深痛。茲薄具芻敬。希為代薦  靈筵。專此謹表弔意。餘惟  珍攝。不宣。",
          "Leng7-chu5 tai7-jin5 kui3 the2 ui5-ho5 liong5-kiu2. Ioh8 chioh8 bo5 hau7. Cha keng3  sian-se3. Iau5-siong2  chu ui7 teng7 pit chhim thiann3. Chu pok8-ku7 chhu-keng3. Hi ui7 tai7 chian3  leng5 ian5. Choan-chhu2 kin2 piau2 tiau3 i3. U7-i5  tin liap. Put soan."
        ],
        [
          "借書啟",
          "Chioh chu khe2"
        ],
        [
          "套語恕陳。敬啟者。迂生此次欲集鄭成功所關史料  貴處所藏台灣府誌及台灣外記。敢望暫時借覽。倘蒙  許諾。交與來人帶回。則不勝欣幸之至。肅此。並請  崇安。",
          "Tho3 gu2 su3 Tan5. Keng3-khe2-chia2. U7 seng chit pai2 beh chip8 Tenn7 Seng5-kong sou2 koan su2-liau7  kui3 chhu3 sou2 chong5 Tai5-oan5 hu2-chi3 kap Tai5-oan5 goa7-ki3. Kann2 bang7 chiam7-si5 chioh lam2. Thong2 bong5  hu2-lok8. Kau u2 lai5-jin5 toa3 hoe5. Chek put seng him-heng7 chi chi3. Siok8-chhu2. Peng7 chhiann2  chong5 an."
        ],
        [
          "答",
          "Tap"
        ],
        [
          "來書所言書籍。交與盛紀帶上。弟目下無有要用。請勿介意。緩緩  閱覽可也。此復。",
          "Lai5 su sou2 gian5 chu-chit8. Kau u2 Seng7-ki3 toa3 chiunn7. Te7 bok8-ha7 bo5 u7 beh eng7. Chhiann2 but kai3 i3. Ban7 ban7  iat-lam2 khonn2 ia7. Chhu2 hok8."
        ],
        [
          "託介紹啟",
          "Thok kai3-siau7 khe2"
        ],
        [
          "敬啟者。茲為日前所陳之件。定明日起程渡支。敢請  惠賜一書。介紹於某氏是幸。先此。容後登堂拜懇。",
          "Keng3-khe2-chia2. Chu ui7 jit8 cheng5 sou2 tin5 chi kiann7. Teng7 beng5-jit8 khi2 theng5 tou7 Chi. Kann2 chhiann2  hui7 su3 it chu. Kai3-siau7 u bou2 si7 si7 heng7. Sian chhu2. Iong5 au7 teng tong5 pai3 khun2."
        ],
        [
          "託買物啟昨接  雲箋。敬悉  仁兄明日欲抵滬上旅行。敢煩代購商務印書館發售之辭源一部。茲先寄去十元以為價金。不足之額。貴駕歸來。如數奉還。肅此敬託。並祝  旅安。",
          "Thok boe2 mih8 khe2  cha7 chiap  Hun5 chhiam. Keng3-sek  jin5-heng bin5-jit8 iok ti2 Hou7-siong7 lu2-heng5. Kam2 hoan5 tai7-kio2 Siong-bu7 In3-su-koan2 hoat-siu7 chi su5-goan5 it4 pou7. Chu sian kia3 khi3 chap8 khou i2-ui5 ke3-kim. Put-chiok chi giah8. Kui3-ka3 kui--lai5. Ju5-sou3 hong7-heng5. Siok8-chhu2 keng3-thok. Peng7 chiok  lu2-an."
        ],
        [
          "贈土產啟",
          "Cheng7 thou2-san2 khe2"
        ],
        [
          "敬啟者。弟久旅行。昨日無事歸來。不在中多蒙  照拂。誠深感激。本當速登叩謝。先具寸箋致意。此雖粗品。",
          "Keng3-khe2-chia2. Te7 ku2 lu2-heng5. Cha-jit8 bo5 su7 kui lai5. Put chai7 tiong to bong5  chiau3 hut. Seng5 chhim kam2-kek. Pun2-tong sok teng khau3-sia7. Seng ku7 chhun3 chian7 ti3-i3. Chia sui chhou phin2."
        ],
        [
          "聞係某地名產。倘蒙  sin納。是所欣幸。餘容面述。敬具。",
          "Bun5 he7 bou2 toe7 beng5-san2. Thong2 bong5 sin lap8. Si7 sou2 him-heng7. U5 iong5 bian7-sut8. Keng3-ku7."
        ],
        [
          "足下多日旅行。貴務經已順調完畢。無恙歸來。其勞苦可察。刻蒙賜鄭重華翰。並珍奇土產。謝謝。大駕雲遊中。弟弗克十分效勞。反見道謝。倍增慚愧。謹此覆謝。順祝  時佳。",
          "Chiok-ha7 to jit8 lu2-heng5. Kui3 bu7 keng i2 sun7 tiau7 oan5-pit. Bu5 iong7 kui lai5. Ki5 lo5-khou2 kho2-chhat. Khek bong5 su3 teng7-tiong7 hoa5-han3. Peng7 tin-ki5 thou2-san2. Sia7 sia7. Toa7 ka3 hun5 iu5 tiong. Te7 hut-khek chap8-hun hau7-lo5. Hoan2-kian3 to7-sia7. Pe7 cheng cham5-khui3. Kin2 chhu2 hok sia7. Sun7 chiok  si5 ka."
        ],
        [
          "贈果物啟",
          "Cheng7 ko2-but8 khe2"
        ],
        [
          "拜啟。刻自新竹敝親。寄到新埔蜜柑。雖非珍品。謹呈少許。倘蒙  賞味是幸。",
          "Pai3-khe2. Khek chu7 Sin-tek pe3 chhin. Kia3 kau3 sin-pou bit8-kam. Sui hui tin-phin2. Kin2 theng5 siau2-hu2. Thong2 bong5  siunn2 bi7 si7 heng7."
        ],
        [
          "拜復。特遣貴介。分贈珍果。謝謝。名地之產。定必風味異常也。先此布意。容後面謝。",
          "Pai3 hok. Tek8 khian2 kui3 kai3. Hun-cheng3 tin ko2. Sia7 sia7. Beng5-toe7 chi san2. Teng7 pit hong-bi7 i7-siong5 ia7. Sian chhu2 pou3 i3. Iong5 hio7 bin7-sia7."
        ]
      ],
      "篇名": "實業教科臺灣語及書翰文"
    }
  ]
}
