{
  "作者": "劉克明",
  "出版年": "1925",
  "出版者": "臺北新高堂",
  "文類": "其他教材",
  "書名": "臺灣語速修",
  "書寫系統": "漢字",
  "資料": [
    {
      "段": [
        [
          "汝是甚麼學校的學生。",
          "Lu2 si7 sim2-mih8 hak8-hau7 e5 hak8-seng."
        ],
        [
          "我師範學校的學生",
          "Goa2 su-hoan7 hak8-hau7 e5 hak8-seng"
        ],
        [
          "甚麼科",
          "Sim2-mih8 kho"
        ],
        [
          "伊亦普通科是不",
          "I iah8 phou2-thong kho si7 m7"
        ],
        [
          "是、伊亦普通科",
          "Si7, i iah8 phou2-thong kho"
        ],
        [
          "不是、伊不是普通科",
          "M7 si7, i m7 si7 phou2-thong kho"
        ],
        [
          "不是、伊是講習科",
          "M7 si7, i si7 kang2-sip8 kho"
        ],
        [
          "恁學校學生有若多個",
          "Lin2 hak8-hau7 hak8-seng u7 joa7 choe7 e5"
        ],
        [
          "有八百外個",
          "U7 poeh pah goa7 e5"
        ],
        [
          "先生有幾個",
          "Sian-sinn u7 kui2 e5"
        ],
        [
          "四十外個",
          "Si3-chap8 goa7 e5"
        ]
      ],
      "篇名": "1學校雜談(一)"
    },
    {
      "段": [
        [
          "台北有幾個高等女學校",
          "Tai5-pak u7 kui2 e5 ko-teng2 lu2 hak8-hau7"
        ],
        [
          "汝是第幾高等女學校的學生",
          "Lu2 si7 te7 kui2 ko-teng2 lu2 hak8-hau7 e5 hak8-seng"
        ],
        [
          "台灣話一禮拜幾點",
          "Tai5-oan5 oe7 chit8 le2-pai3 kui2 tiam2"
        ],
        [
          "有本島人共學無",
          "U7 pun2-to2 lang5 ka7 oh8 bo5"
        ],
        [
          "有淡薄仔",
          "U7 tam7-poh8-a2"
        ],
        [
          "汝卒業了想要創啥貨",
          "Lu2 chut-giap8 liau2 siunn7 beh chhong3 siann2-hoe3"
        ],
        [
          "想要做先生",
          "Siunn7 beh choe3 sian-sinn"
        ],
        [
          "想要在官廳奉職",
          "Siunn7 beh ti7 koann thiann hong7 chit"
        ],
        [
          "想愛食銀行會社的頭路",
          "Siunn7 ai3 chiah8 gun5-hang5 hoe7-sia7 e5 thau5-lou7"
        ]
      ],
      "篇名": "2學校雜談(二)"
    },
    {
      "段": [
        [
          "汝幾年生",
          "Lu2 kui2 ni5 sinn"
        ],
        [
          "一年生",
          "Chit8 ni5 sinn"
        ],
        [
          "汝姓啥",
          "Lu2 sinn3 siann2"
        ],
        [
          "我姓林",
          "Goa2 sinn3 Lim5"
        ],
        [
          "啥麼名",
          "Siann2-mih8 mia5"
        ],
        [
          "號做文雄",
          "Ho7 choe3 Bun5-hiong5"
        ],
        [
          "汝有老父老母無",
          "Lu2 u7 lau7-pe7 lau7-bu2 bo5"
        ],
        [
          "有、父母攏總有",
          "U7, pe7-bu2 long2-chong2 u7"
        ],
        [
          "有公媽無",
          "U7 kong-ma2 bo5"
        ],
        [
          "阿公、有阿媽無",
          "A-kong, u7 A-ma2 bo5"
        ],
        [
          "兄弟幾個",
          "Hiann-ti7 kui2 e5"
        ],
        [
          "大兄三個、小弟一個",
          "Toa7 hiann sann e5, sio2-ti7 chit8 e5"
        ],
        [
          "有大姉小妹無",
          "U7 toa7 chi2 sio2-boe7 bo5"
        ],
        [
          "有、大姉亦有、小妹亦有",
          "U7, toa7 chi2 iah8 u7, sio2-boe7 iah8 u7"
        ]
      ],
      "篇名": "3學校雜談(三)"
    },
    {
      "段": [
        [
          "汝何時來台灣",
          "Lu2 ti7-si5 lai5 Tai5-oan5"
        ],
        [
          "今年四月即來",
          "Kin-ni5 si3 geh8 chiah lai5"
        ],
        [
          "汝住在什麼學校",
          "Lu2 toa3 ti7 sim2-mih hak8-hau7"
        ],
        [
          "住在蓬萊公學校",
          "Toa3 ti7 Hong7-lai5 kong-hak8-hau7"
        ],
        [
          "蓬萊公學校有查晡學生無",
          "Hong7-lai5 kong-hak8-hau7 u7 cha-pou hak8-seng bo5"
        ],
        [
          "無、查某的而已",
          "Bo5, cha-bou2 e5 nia7-nia7"
        ],
        [
          "恁學校有教漢文無",
          "Lin2 hak8-hau7 u7 ka3 Han3-bun5 bo5"
        ],
        [
          "有、漢文尚真要緊",
          "U7, Han3-bun5 ia7 chin iau3-kin2"
        ]
      ],
      "篇名": "4學校雜談(四)"
    },
    {
      "段": [
        [
          "早起時幾點讀起",
          "Cha2-khi2 si5 kui2 tiam2 thak8 khi2"
        ],
        [
          "七點朝禮、七點十分讀起",
          "Chhit tiam2 tiau5-le2, chhit tiam2 chap8-hun thak8 khi2"
        ],
        [
          "今仔日甚麼日",
          "Kin-a2-jit8 sim2-mih8 jit8"
        ],
        [
          "明仔再要去何位",
          "Bin5-a2-chai3 beh khi3 to2-ui7"
        ],
        [
          "要去圓山仔、做陣來去好不",
          "Beh khi3 inn5 san a2, choe3 tin7 lai5 khi3 ho2 m7"
        ],
        [
          "好好、做陣來去",
          "Ho2 ho2, choe3 tin7 lai5 khi3"
        ]
      ],
      "篇名": "5學校雜談(五)"
    },
    {
      "段": [
        [
          "這米是內地米、抑是本地米",
          "Che bi2 si7 loe7-te7 bi2, a2 si7 pun2-toe7 bi2"
        ],
        [
          "內地種的",
          "Loe7-te7 cheng3 e5"
        ],
        [
          "一斗若多",
          "Chit8 tau2 joa7 choe7"
        ],
        [
          "四元二",
          "Si3 khou-ji7"
        ],
        [
          "為我夯二斗來去",
          "Ui7 goa2 gia5 nng7 tau2 lai5 khi3"
        ],
        [
          "好好、隨時夯去",
          "Ho2 ho2, sui5 si5 gia5 khi3"
        ],
        [
          "火炭怎樣賣",
          "He2-thoann3 choann2-iunn7 boe7"
        ],
        [
          "一斤四錢",
          "Chit8 kun si3 chinn5"
        ],
        [
          "五十斤元半好無",
          "Gou7 chap8 kun khou poann3 ho2 bo5"
        ],
        [
          "沒用得、元久喇",
          "Boe7 eng7 tit, khou ku2 lah"
        ],
        [
          "元七喇",
          "Khou chhit lah"
        ],
        [
          "好喇好喇",
          "Ho2 lah ho2 lah"
        ],
        [
          "有糖無",
          "U7 thng5 bo5"
        ],
        [
          "有、愛白糖抑赤砂",
          "U7, ai3 peh8 thng5 a2 chhiah soa"
        ],
        [
          "白糖、一斤若多",
          "Peh8 thng5, chit8 kun joa7 choe7"
        ],
        [
          "三角",
          "Sann kak"
        ],
        [
          "斤半來咧",
          "Kun poann3 lai5 leh"
        ],
        [
          "俾汝找",
          "Hou7 lu2 chau7"
        ],
        [
          "五角半找汝",
          "Gou7 kak-poann3 chau7 lu2"
        ]
      ],
      "篇名": "6買物(一)"
    },
    {
      "段": [
        [
          "今仔日愛買無",
          "Kin-a2-jit8 ai3 boe2 bo5"
        ],
        [
          "甚麼魚",
          "Sim2-mih8 hi5"
        ],
        [
          "赤鯮",
          "Chhiah-chang"
        ],
        [
          "腐腐的款",
          "Au3-au3 e5 khoan2"
        ],
        [
          "無影、真鮮",
          "Bo5 iann2, chin chhinn"
        ],
        [
          "基隆適適即到的",
          "Ke-lang5 tu2-tu2 chiah kau3 e5"
        ],
        [
          "呀、此貴",
          "Ah, chia kui3"
        ],
        [
          "此二三日拏無魚、所以有淡薄仔較貴",
          "Chia nng7 sann jit8 liah8 bo5 hi5, sou2-i2 u7 tam7-poh8-a2 khah kui3"
        ],
        [
          "較大尾的稱二尾來",
          "Khah toa7 be2 e5 chheng nng7 boe2 lai5"
        ]
      ],
      "篇名": "7買物(二)"
    },
    {
      "段": [
        [
          "拖車的",
          "Thoa chhia e5"
        ],
        [
          "好、要去何",
          "Ho2, beh khi3 siann2"
        ],
        [
          "艋舺",
          "Bang2-kah"
        ],
        [
          "艋舺何位",
          "Bang2-kah to2-ui7"
        ],
        [
          "龍山公學校",
          "Liong5-san kong hak8-hau7"
        ],
        [
          "彎正（倒）手邊",
          "Oan chiann3 (to3) chhiu2 pinn"
        ],
        [
          "直直去",
          "Tit8-tit8 khi3"
        ],
        [
          "較緊咧",
          "Khah kin2 leh"
        ],
        [
          "雨水嘮、車罩罩咧",
          "Hou7-chui2 loh, chhia ta3 ta3 leh"
        ],
        [
          "無雨嘮、車罩放落來",
          "Bo5 hou7 loh, chhia ta3 pang3--loh8-lai5"
        ],
        [
          "唉、彼間甚麼廟",
          "Oe2, hit keng sim2-mih8 bio7"
        ],
        [
          "龍山寺",
          "Liong5-san-si7"
        ],
        [
          "呀、真美",
          "Ah, chin sui2"
        ],
        [
          "奉祀甚麼神明",
          "Hong7-su7 sim2-mih8 sin5-beng5"
        ],
        [
          "前殿觀音媽、後殿媽祖婆及關帝爺",
          "Cheng5-tian7 Koan-im-ma2, au7 tian7 Ma2-chou2-po5 kap Koan-te3-ia5"
        ],
        [
          "且宿咧、我入來去看bai7咧",
          "Koh hioh leh, goa2 jip8 lai5 khi3 khoann3-bai7 leh"
        ],
        [
          "口、更來去",
          "Chhui3, koh lai5 khi3"
        ],
        [
          "好嘮、好嘮",
          "Ho2 loh, ho2 loh"
        ],
        [
          "二角半給汝",
          "Nng7 kak-poann3 hou7 lu2"
        ],
        [
          "二角半沒用得",
          "Nng7 kak-poann3 boe7 eng7 tit"
        ],
        [
          "住龍山寺等候真久",
          "Toa3 Liong5-san-si7 theng3-hau7 chin ku2"
        ],
        [
          "更五錢給汝",
          "Koh gou7 sian2 hou7 lu2"
        ]
      ],
      "篇名": "8坐手車"
    },
    {
      "段": [
        [
          "某麼兄借問咧、潭底陂對何去",
          "Bou2-mih hiann chioh mng7 leh, Tham5-toe2-pi tui3 to2 khi3"
        ],
        [
          "對此去",
          "Tui3 chia khi3"
        ],
        [
          "有人來打鳥無",
          "U7 lang5 lai5 phah chiau2 bo5"
        ],
        [
          "有、孜孜人來",
          "U7, chu-chu lang5 lai5"
        ],
        [
          "此後有水鴨無",
          "Chia au7 iu2 sui2 ah bo5"
        ],
        [
          "敢有",
          "Kann2 u7"
        ],
        [
          "到彼若遠",
          "Kau3 hia joa7 hng7"
        ],
        [
          "成鋪路",
          "Chiann5 phou lou7"
        ],
        [
          "多謝、多謝",
          "Choe7 sia7, choe7 sia7"
        ],
        [
          "沒沒",
          "Boe7 boe7"
        ],
        [
          "白鷺鶿山在何位",
          "Peh8-leng5-si soann ti7 to2 ui7"
        ],
        [
          "在彼對面",
          "Ti7 hia tui3 bin7"
        ],
        [
          "倩汝（[毛^火]）來去好不",
          "Chhiann3 lu2 (chhoa7) lai5 khi3 ho2 m7"
        ],
        [
          "好、我（[毛^火]）汝去",
          "Ho2, goa2 (chhoa7) lu2 khi3"
        ],
        [
          "著行若久",
          "Tioh8 kiann5 na7 ku2"
        ],
        [
          "二三十分",
          "Nng7 sann chap8-hun"
        ],
        [
          "在要到嘮",
          "Ti7 beh kau3 loh"
        ],
        [
          "到嘮",
          "Kau3 loh"
        ],
        [
          "此等給汝",
          "Chia e5 hou7 lu2"
        ],
        [
          "勞力勞力",
          "Boa5 lat8 boa5 lat8"
        ],
        [
          "囝仔、水牛牽走",
          "Gin2-a2, chui2-gu5 khan chau2"
        ],
        [
          "無要緊喇",
          "Bo5 iau3-kin2 lah"
        ],
        [
          "免驚喇",
          "Bian2 kiann lah"
        ]
      ],
      "篇名": "9問路"
    },
    {
      "段": [
        [
          "喔，先生娘、甚麼風吹汝來",
          "Oh, sian-sinn niu5, sim2-mih8 hong chhoe lu2 lai5"
        ],
        [
          "真久無來拜候、真失禮",
          "Chin ku2 bo5 lai5 pai3-hau7, chin sit-le2"
        ],
        [
          "噯約、我較失禮",
          "Aih iok, goa2 khah sit-le2"
        ],
        [
          "真熱嗬",
          "Chin joah8 honnh"
        ],
        [
          "是是、真熱、敢有九十外度",
          "Si7 si7, chin joah8, kann2 u7 kau2-chap8 goa7 tou7"
        ],
        [
          "彼的確有",
          "He tek-khak u7"
        ],
        [
          "嗬、此回要設夜學會、請汝亦來去",
          "Honnh, chit pai2 beh siat ia7-hak8-hoe7, chhiann2 lu2 iah8 lai5 khi3"
        ],
        [
          "噯約、我無閒可去喔",
          "Aih iok, goa2 bo5 eng5 thang khi3 oh"
        ],
        [
          "一禮拜即二暗、一暗即一點而已",
          "Chit8 le2-pai3 chiah nng7 am3, chit8 am3 chiah chit8 tiam2 nia7-nia7"
        ],
        [
          "實在囝仔真多、真無閒",
          "Sit8-chai7 gin2-a2 chin choe7, chin bo5 eng5"
        ],
        [
          "勿如此講、來去喇、汝若去、別人的確真多去",
          "Mai3 an2-ni kong2, lai5 khi3 lah, lu2 na7 khi3, pat8-lang5 tek-khak chin choe7 khi3"
        ],
        [
          "何時要起",
          "Ti7-si5 beh khi2"
        ],
        [
          "後月日的初一暗",
          "Au7 geh8 jit8 e5 chhoe-it am3"
        ],
        [
          "無、即來去看[不^見]咧",
          "Bo5, chiah lai5 khi3 khoann3 bai7 leh"
        ],
        [
          "拜託、拜託",
          "Pai3-thok, pai3-thok"
        ],
        [
          "今我要反來去",
          "Tann goa2 beh hoan2 lai5 khi3"
        ],
        [
          "更坐車",
          "Koh che7 chhia"
        ],
        [
          "尚要更去幾若位、失禮",
          "Iau2 beh koh khi3 kui2-na7 ui7, sit-le2"
        ],
        [
          "無、若有嫌更來坐",
          "Bo5, na7 u7 hiam5 koh lai5 che7"
        ],
        [
          "好好、今汝請",
          "Ho2 ho2, tann lu2 chhiann2"
        ],
        [
          "寬行、寬行",
          "Khoann kiann5, khoann kiann5"
        ],
        [
          "入鄉隨俗，入港隨彎",
          "Jip8 hiong sui5 siok8, jip8 kang2 sui5 oan"
        ]
      ],
      "篇名": "10勸入婦人夜學會"
    },
    {
      "段": [
        [
          "(1) 去市場",
          "(1) Khi3 Chhi7-tiunn5"
        ],
        [
          "阿金去市場買菜",
          "Ah kim khi3 chhi7-tiunn5 boe2 chhai3"
        ],
        [
          "賣甚麼菜",
          "Boe7 sim2-mih8 chhai3"
        ],
        [
          "菜頭參白菜",
          "Chhai3 thau5 chham peh8 chhai3"
        ],
        [
          "菜頭二斤、白菜三把",
          "Chhai3 thau5 nng7 kun, peh8 chhai3 sann pa2"
        ],
        [
          "菜頭著買較幼的",
          "Chhai3 thau5 tioh8 boe2 khah iu3 e5"
        ],
        [
          "白菜有蟲孔的不可買",
          "Peh8 chhai3 u7 thang5 khang e5 m7-thang boe2"
        ],
        [
          "尚、[魚+桀]魚買三尾",
          "Iau2, kiat hi5 boe2 sann be2"
        ],
        [
          "若無、要買甚貨",
          "Na7 bo5, beh boe2 siann2 he3"
        ],
        [
          "鯽仔亦好",
          "Chit-a2 iah8 ho2"
        ],
        [
          "稱採好",
          "Chhin3-chhai2 ho2"
        ],
        [
          "猶閣豆腐煎續買兩塊",
          "Iau2-koh tau7-hu7 choann soa3 boe2 nng7 te3"
        ],
        [
          "緊去緊來",
          "Kin2 khi3 kin2 lai5"
        ]
      ],
      "篇名": "11差下女(一)"
    },
    {
      "段": [
        [
          "(1)[毛^火]囡仔",
          "(1) Chhoa7 gin2-a2"
        ],
        [
          "罔市仔、負嬰去迌",
          "Bong2-chhi7 a2, pe7 enn khi3 chhit-tho5"
        ],
        [
          "抱雪子去迌",
          "Pho7 seh kiann2 khi3 chhit-tho5"
        ],
        [
          "迌二三十分即返來",
          "Chhit-tho5 nng7 sann chap8-hun chiah tng2 lai5"
        ],
        [
          "雨傘遮去",
          "Hou7-soann3 chia khi3"
        ],
        [
          "住有影的所在迌",
          "Toa3 u7 iann2 e5 sou2-chai7 chhit-tho5"
        ],
        [
          "著小心、不可俾伊跌倒",
          "Tioh8 sio2 sim, m7-thang hou7 i poah8 to3"
        ],
        [
          "不可濫滲買物俾伊食",
          "M7-thang lam7-sam2 boe2 mih8 hou7 i chiah8"
        ],
        [
          "不可俾伊飲水",
          "M7-thang hou7 i im2 sui2"
        ],
        [
          "不可俾伊吼",
          "M7-thang hou7 i hau2"
        ],
        [
          "不可及人彪",
          "M7-thang kap lang5 piau"
        ],
        [
          "不可去溪邊",
          "M7-thang khi3 khoe-pinn"
        ],
        [
          "不可去古井墘",
          "M7-thang khi3 kou2 chinn2 kinn5"
        ]
      ],
      "篇名": "12差下女（二）"
    },
    {
      "段": [
        [
          "招治仔、起火煎滾水",
          "Chio ti7 a2, khi2 he2 choann kun2-chui2"
        ],
        [
          "泡茶來",
          "Phau3 te5 lai5"
        ],
        [
          "斟茶來",
          "Thin5 te5 lai5"
        ],
        [
          "捧茶來",
          "Phang5 te5 lai5"
        ],
        [
          "此矸酒捾去溫",
          "Chit kan chiu2 koann7 khi3 un"
        ],
        [
          "溫燒即捾來",
          "Un sio chiah koann7 lai5"
        ],
        [
          "此麥罐仔酒浸置水裡俾伊冷",
          "Chia beh8 koan3 a2 chiu2 chim3 he7 chui2--nih8 hou7 i leng2"
        ],
        [
          "晏嘮、較緊煮飯",
          "Oann3 loh, khah kin2 chu2 png7"
        ],
        [
          "菜刀磨磨咧",
          "Chhai3 to boa5 boa5 leh"
        ],
        [
          "焚洗身軀水",
          "Hiann5 soe2 seng-khu chui2"
        ],
        [
          "水若燒、即來講",
          "Chui2 na7 sio, chiah lai5 kong2"
        ]
      ],
      "篇名": "13差下女（三）"
    },
    {
      "段": [
        [
          "出勤、退勤、缺勤",
          "Chhut khun5, the3 khun5, khoat-khun5"
        ],
        [
          "早起時六點就著來",
          "Cha2-khi2 si5 lak8 tiam2 chiu7 tioh8 lai5"
        ],
        [
          "下晡時五點即可返去",
          "E7-pou si5 gou7 tiam2 chiah thang tng2 khi3"
        ],
        [
          "逐早起著當印仔",
          "Tak8 cha2-khi2 tioh8 tng in3-a2"
        ],
        [
          "要返去、著共著暗的先生講",
          "Beh tng2 khi3, tioh8 ka7 tioh8 am3 e5 sian-sinn kong2"
        ],
        [
          "若有事情無可來、著進前來講",
          "Na7 u7 tai7-chi3 m7-thang lai5, tioh8 chin3 cheng5 lai5 kong2"
        ],
        [
          "自己若沒可來、著叫別人來通知",
          "Ka-ki7 na7 boe7-tang3 lai5, tioh8 kio3 pat8-lang5 lai5 thong-ti"
        ],
        [
          "（2）掃除及其他",
          "(2) Sau3-tu5 kap ki5-tha"
        ],
        [
          "提桌布來拭",
          "Thoeh8 toh-pou3 lai5 chhit"
        ],
        [
          "（[手+舉]）掃箒來掃",
          "(gia5) sau3-chhiu2 lai5 sau3"
        ],
        [
          "（[手+舉]）糞斗來取糞燥",
          "(gia5) pun3-tau2 lai5 chhu2 pun3-so3"
        ],
        [
          "痰罐的水著逐日換",
          "Tham5-koan3 e5 chui2 tioh8 tak8 jit8 oann7"
        ],
        [
          "草仔著孜孜割",
          "Chhau2 a2 tioh8 chu-chu koah"
        ],
        [
          "花著逐下晡沃水",
          "Hoe tioh8 tak8 e7-pou ak chui2"
        ],
        [
          "總鋪蓆挪出來曝",
          "Chong2-phou chhioh8 hiannh chhut lai5 phak8"
        ],
        [
          "今仔日雨來、土腳免洗",
          "Kin-a2-jit8 hou7 lai5, thou5-kha bian2 soe2"
        ],
        [
          "門關在",
          "Mng5 koan ti7"
        ],
        [
          "[手+舉]鎖匙來開門",
          "Gia5 so2-si5 lai5 khui mng5"
        ]
      ],
      "篇名": "14差小使（一）"
    },
    {
      "段": [
        [
          "此張批提去小學校",
          "Chia tiunn phoe thoeh8 khi3 sio2 hak8-hau7"
        ],
        [
          "批殼俾伊當印",
          "Phoe khak hou7 i tng3-in3"
        ],
        [
          "提回批返來",
          "Thoeh8 hoe5-phoe tng2 lai5"
        ],
        [
          "若無在得、提去官舍",
          "Na7 bo5 ti7--teh, thoeh8 khi3 koann-sia3"
        ],
        [
          "此包小包提去寄",
          "Chia pau sio2 pau thoeh8 khi3 kia3"
        ],
        [
          "此張提去寄書留",
          "Chia tiunn thoeh8 khi3 kia3 chu lau5"
        ],
        [
          "提收單返來",
          "Thoeh8 siu-toann tng2 lai5"
        ],
        [
          "去討四五張電報紙來",
          "Khi3 tho2 si3 gou7 tiunn tian7-po3 choa2 lai5"
        ],
        [
          "去打電報",
          "Khi3 phah tian7-po3"
        ],
        [
          "去買尪仔頭",
          "Khi3 boe2 ang-a2 thau5"
        ],
        [
          "去叫二盤炒米粉來",
          "Khi3 kio3 nng7 poann5 chha2-bi2-hun2 lai5"
        ],
        [
          "煮的麵喊二碗來",
          "Chu2 e5 mi7 hiam2 nng7 oann2 lai5"
        ],
        [
          "去阮厝挪雨衫來",
          "Khi3 goan2 chhu3 hiannh hou7 sann lai5"
        ],
        [
          "去阮兜捾飯來",
          "Khi3 goan2 tau koann7 png7 lai5"
        ],
        [
          "這提去阮厝",
          "Che thoeh8 khi3 goan2 chhu3"
        ]
      ],
      "篇名": "15差小使（二）"
    },
    {
      "段": [
        [
          "（1）祝祭日及其他",
          "(1) Chiok-che3-jit8 kap ki5-tha"
        ],
        [
          "明仔再是祭日著豎國旗",
          "Bin5-a2-chai3 si7 che3 jit8 tioh8 khia7 kok ki5"
        ],
        [
          "厨仔內的茶瓯計計提出來洗",
          "Tu5-a2 lai7 e5 te5-au ke3-ke3 the5-chhut lai5 soe2"
        ],
        [
          "明仔再要做式、講堂著排椅",
          "Bin5-a2-chai3 beh choe3 sek, kang2-tng5 tioh8 pai5 i2"
        ],
        [
          "人客排椅三十塊、學生排椅六十條",
          "Lang5-kheh pai5 i2 sann-chap8 te3, hak8-seng pai5 i2 lak8 chap8 tiau5"
        ],
        [
          "桌要敷新的桌巾",
          "Toh beh chhu sin e5 toh-kun"
        ],
        [
          "花矸要插菊花",
          "Hoe-kan beh chhah kiok-hoe"
        ],
        [
          "要排盆栽",
          "Beh pai5 phun5-chai"
        ]
      ],
      "篇名": "16差小使（三）"
    },
    {
      "段": [
        [
          "下川先生、何時要招學生",
          "Ha7-chhoan sian-sinn, ti7-si5 beh chio hak8-seng"
        ],
        [
          "三月初一起、到初三為止",
          "Sann-geh8 chhoe-it khi2, kau3 chhoe-sann ui5-chi2"
        ],
        [
          "今年要招幾個",
          "Kin-ni5 beh chio kui2 e5"
        ],
        [
          "查晡的百五、查某的八十",
          "Cha-pou e5 pah gou7, cha-bou2 e5 poeh chap8"
        ],
        [
          "幾歲到幾歲的",
          "Kui2 he3 kau3 kui2 he3 e5"
        ],
        [
          "六歲加全到十二歲加全的",
          "Lak8 he3 ka-chng5 kau3 chap8-ji7 he3 ka-chng5 e5"
        ],
        [
          "幾點起記名",
          "Kui2 tiam2 khi2 ki3 mia5"
        ],
        [
          "頂晡八點起",
          "Teng2-pou poeh tiam2 khi2"
        ],
        [
          "著提戶口抄本來抑免",
          "Tioh8 thoeh8 hou7-khau2 chhau-pun2 lai5 a2 bian2"
        ],
        [
          "著",
          "Tioh8"
        ],
        [
          "真促蹧汝",
          "Chin chak8-cho7 lu2"
        ],
        [
          "沒沒沒",
          "Boe7 boe7 boe7"
        ]
      ],
      "篇名": "17招學生（一）"
    },
    {
      "段": [
        [
          "先生阿、此二個為阮記名咧",
          "Sian-sinn ah, chia nng7 e5 ui7 goan2 ki3 mia5 leh"
        ],
        [
          "好、抄本有提來無",
          "Ho2, chhau-pun2 u7 thoeh8 lai5 bo5"
        ],
        [
          "有、此張",
          "U7, chia tiunn"
        ],
        [
          "汝戶主是不",
          "Lu2 hou7 Chu2 si7 m7"
        ],
        [
          "是",
          "Si7"
        ],
        [
          "此個無到歲",
          "Chit e5 bo5 kau3 he3"
        ],
        [
          "今年七歲知不",
          "Kin-ni5 chhit he3 chai m7"
        ],
        [
          "欠一月日",
          "Khiam3 chit8 geh8-jit8"
        ]
      ],
      "篇名": "18招學生（二）"
    },
    {
      "段": [
        [
          "汝來",
          "Lu2 lai5"
        ],
        [
          "汝號做甚名",
          "Lu2 ho7 choe3 siann2 mia5"
        ],
        [
          "俊傑",
          "Chun3-kiat8"
        ],
        [
          "姓甚",
          "Sinn3 siann2"
        ],
        [
          "姓林",
          "Sinn3 Lim5"
        ],
        [
          "幾歲",
          "Kui2 he3"
        ],
        [
          "八歲",
          "Poeh he3"
        ],
        [
          "何時出世",
          "Ti7-si5 chhut-si3"
        ],
        [
          "正月初七",
          "Chiann3 geh8 chhoe-chhit"
        ],
        [
          "恁厝在何位",
          "Lin2 chhu3 ti7 to2 ui7"
        ],
        [
          "有明町",
          "Iu2-beng5 teng"
        ],
        [
          "幾丁目",
          "Kui2 teng-bak8"
        ],
        [
          "四丁目",
          "Si3 teng-bak8"
        ],
        [
          "幾番戶",
          "Kui2 hoan hou7"
        ],
        [
          "十八番戶",
          "Chap8-poeh hoan hou7"
        ],
        [
          "恁厝幾個人",
          "Lin2 chhu3 kui2 e5 lang5"
        ],
        [
          "十五個",
          "Chap8-gou7 e5"
        ],
        [
          "恁老父號做甚名",
          "Lin2 lau7-pe7 ho7 choe3 siann2 mia5"
        ],
        [
          "文明",
          "Bun5-beng5"
        ],
        [
          "對一起算到五十",
          "Tui3 chit8 khi2 sng3 kau3 gou7-chap8"
        ],
        [
          "這國語怎樣講",
          "Che kok-gi2 choann2-iunn7 kong2"
        ],
        [
          "照此款畫看[不^見]咧",
          "Chiau3 chia khoan2 ui7 khoann3 bai7 leh"
        ],
        [
          "文明兄、今汝[毛^火]回去、若有可讀、即去分單",
          "Bun5-beng5 hiann, tann lu2 chhoa7--tng2-khi3, na7 u7 thang thak8, chiah khi3 pun toann"
        ],
        [
          "好好、拜託拜託",
          "Ho2 ho2, pai3-thok pai3-thok"
        ]
      ],
      "篇名": "19招學生（三）"
    },
    {
      "段": [
        [
          "恁此組號做丙組",
          "Lin2 chia chou ho7 choe3 piann2 chou"
        ],
        [
          "彼間號做講堂、在做式的所在",
          "Hit keng ho7 choe3 kang2-tng5, teh choe3 sek e5 sou2-chai7"
        ],
        [
          "此間是恁的教室",
          "Chit keng si7 lin2 e5 kau3-sek"
        ],
        [
          "桌仔頂有貼恁的名",
          "Toh-a2 teng2 u7 tah lin2 e5 mia5"
        ],
        [
          "各人的位置能記得",
          "Tak8 lang5 e5 ui7 he7 oe7 ki3-tit"
        ],
        [
          "帽仔掛置桌仔頂的鐵釘",
          "Bo7-a2 koa3 he7 toh-a2 teng2 e5 thih teng3"
        ],
        [
          "宿睏的時候、往此教室外的庭裡迌",
          "Hioh-khun3 e5 si5-chun7, ong2 chia kau3-sek goa7 e5 tiann5--nih8 thit-tho5"
        ],
        [
          "拭鼻的紙著不時帶置身軀裡",
          "Chhit phinn7 e5 choa2 tioh8 m7 si5 toa3 he7 seng-khu--nih8"
        ],
        [
          "來學校、穿柴屐來亦無要緊",
          "Lai5 hak8-hau7, chheng7 chha5-kiah8 lai5 iah8 bo5 iau3-kin2"
        ],
        [
          "來到學校、著換鞋亦是草履仔",
          "Lai5 kau3 hak8-hau7, tioh8 oann7 oe5 iah8 si7 chhau2-ni2-a2"
        ],
        [
          "恁一月日著納四角銀的授業料",
          "Lin2 chit8 geh8-jit8 tioh8 lap8 si3 kak gun5 e5 siu7-giap8 liau7"
        ],
        [
          "明仔再向恁厝提四角銀、袋置此個袋仔內提來",
          "Bin5-a2-chai3 hiong3 lin2 chhu3 thoeh8 si3 kak gun5, te7 he7 chit e5 te7-a2 lai7 thoeh8 lai5"
        ]
      ],
      "篇名": "20新入學雜話"
    },
    {
      "段": [
        [
          "帽仔脫起來",
          "Bo7-a2 thoat khi2 lai5"
        ],
        [
          "雙手放落去",
          "Siang chhiu2 pang3--loh8-khi3"
        ],
        [
          "手不可掛置桌頂",
          "Chhiu2 m7-thang koa3 he7 toh teng2"
        ],
        [
          "嘴合在",
          "Chhui3 hap8--leh"
        ],
        [
          "身軀四正",
          "Seng-khu si3-chiann3"
        ],
        [
          "身軀不可搖",
          "Seng-khu m7-thang io5"
        ],
        [
          "看頭前",
          "Khoann3 thau5-cheng5"
        ],
        [
          "不可看邊頭",
          "M7-thang khoann3 pinn thau5"
        ],
        [
          "不可伸運（嗄噓）",
          "M7-thang chhun un7 (ha2-hi3)"
        ],
        [
          "恬恬舉手、不免講我",
          "Tiam7-tiam7 kiah8 chhiu2, m7 bian2 kong2 goa2"
        ],
        [
          "舉手就好、免豎起來",
          "Kiah8 chhiu2 chiu7 ho2, bian2 khia7 khi2 lai5"
        ],
        [
          "豎起來講",
          "Khia7 khi2 lai5 kong2"
        ],
        [
          "較大聲咧",
          "Khah toa7 siann leh"
        ],
        [
          "此滿講的是甚意思、用台灣話講看[不^見]咧",
          "Chit-moa2 kong2 e5 si7 siann2 i3-su3, eng7 Tai5-oan5 oe7 kong2 khoann3 bai7 leh"
        ],
        [
          "做一下講",
          "Choe3 chit8-e7 kong2"
        ],
        [
          "更講一回",
          "Koh kong2 chit8 pai2"
        ],
        [
          "書提出來",
          "Chu the5-chhut lai5"
        ],
        [
          "掀書",
          "Hian chu"
        ],
        [
          "看第二課",
          "Khoann3 te7-ji7 kho3"
        ],
        [
          "雙手提書讀",
          "Siang chhiu2 thoeh8 chu thak8"
        ],
        [
          "書不可拗",
          "Chu m7-thang au2"
        ],
        [
          "書合在",
          "Chu hap8--leh"
        ],
        [
          "包書",
          "Pau chu"
        ],
        [
          "收入去",
          "Siu--jip8-khi3"
        ]
      ],
      "篇名": "21教室內雜話"
    },
    {
      "段": [
        [
          "出來運動場運動",
          "Chhut lai5 un7-tong7-tiann5 un7-tong7"
        ],
        [
          "不可往教室內迌",
          "M7-thang ong2 kau3-sek lai7 thit-tho5"
        ],
        [
          "不可登樹",
          "M7-thang peh chhiu7"
        ],
        [
          "無滾笑",
          "Bo5 kun2 chhio3"
        ],
        [
          "不可折樹枝",
          "M7-thang at chhiu7-ki"
        ],
        [
          "不可挽花",
          "M7-thang ban2 hoe"
        ],
        [
          "不可摃石頭",
          "M7-thang kong3 chioh8-thau5"
        ],
        [
          "不可畫畫甚貨",
          "M7-thang ui7 ui7 siann2 he3"
        ],
        [
          "不可寫東寫西",
          "M7-thang sia2 tang sia2 sai"
        ],
        [
          "雨來不可登鐵枝",
          "Hou7 lai5 m7-thang peh thih-ki"
        ],
        [
          "不可戲鞦韆",
          "M7-thang sng2 chhiu-chhian"
        ],
        [
          "便所的門關在",
          "Pian7 sou2 e5 mng5 koan ti7"
        ],
        [
          "不可放開開",
          "M7-thang pang3 khui khui"
        ],
        [
          "手洗了後、著拴在",
          "Chhiu2 soe2 liau2-au7, tioh8 sng teh"
        ],
        [
          "痰涎著噴置痰罐",
          "Tham5-noa7 tioh8 pun5 he7 tham5-koan3"
        ],
        [
          "不可冤家",
          "M7-thang oan-ke"
        ],
        [
          "不可歹嘴",
          "M7-thang phainn2 chhui3"
        ],
        [
          "不可創治人",
          "M7-thang chhong3 ti7 lang5"
        ],
        [
          "不可彪",
          "M7-thang piau"
        ],
        [
          "不可孽",
          "M7-thang giat8"
        ],
        [
          "不可如此",
          "M7-thang an2-ni"
        ],
        [
          "此等紙碎拾去置下字紙籠",
          "Chia e5 choa2-chhui3 khioh khi3 he7 e7 ji7-choa2 lang2"
        ],
        [
          "玻璃配拾去置下糞燥籠",
          "Po-le5 phe3 khioh khi3 he7 e7 pun3-so3 lang2"
        ],
        [
          "鐘嗚嘮、緊去排陣",
          "Cheng tan5 loh, kin2 khi3 pai5 tin7"
        ]
      ],
      "篇名": "22教室外雜話"
    },
    {
      "段": [
        [
          "金生、汝怎樣此晏即來",
          "Kim-sinn, lu2 choann2-iunn7 chiah oann3 chiah lai5"
        ],
        [
          "阮阿娘差我去買菜",
          "Goan2 an-nia5 chhe goa2 khi3 boe2 chhai3"
        ],
        [
          "恁厝到市場近近嗎",
          "Lin2 chhu3 kau3 chhi7-tiunn5 kun7 kun7 mah"
        ],
        [
          "買真多項",
          "Boe2 chin choe7 hang7"
        ],
        [
          "後回不可晏來",
          "Au7-pai2 m7-thang oann3 lai5"
        ],
        [
          "阿泉、汝那此晏",
          "Ah choann5, lu2 na2 chia oann3"
        ],
        [
          "阮阿嬸晏叫我起來",
          "Goan2 a-chim2 oann3 kio3 goa2 khi2 lai5"
        ],
        [
          "著自己起來、不免人叫",
          "Tioh8 ka-ki7 khi2 lai5, m7 bian2 lang5 kio3"
        ],
        [
          "昨昏暗幾點睏",
          "Cha-hng am3 kui2 tiam2 khun3"
        ],
        [
          "十一點外",
          "Chap8-it tiam2 goa7"
        ],
        [
          "暗時著較早睏、早起時著較早起來",
          "Am3-si5 tioh8 khah cha2 khun3, cha2-khi2 si5 tioh8 khah cha2-khi2 lai5"
        ],
        [
          "好好",
          "Ho2 ho2"
        ]
      ],
      "篇名": "23晏來"
    },
    {
      "段": [
        [
          "先生阿、今仔日我讀一點、就要回去",
          "Sian-sinn ah, kin-a2-jit8 goa2 thak8 chit8 tiam2, chiu7 beh tng2--khi3"
        ],
        [
          "怎樣",
          "Choann2-iunn7"
        ],
        [
          "阮厝做忌",
          "Goan2 chhu3 choe3 ki7"
        ],
        [
          "做甚人的忌",
          "Choe3 siann2-lang5 e5 khi7"
        ],
        [
          "阮阿工的忌",
          "Goan2 ah kang e5 khi7"
        ],
        [
          "做忌是下書的事情、怎樣著彼早返去",
          "Choe3 ki7 si7 e7 chu e5 tai7-chi3, choann2-iunn7 tioh8 hit cha2 tng2 khi3"
        ],
        [
          "著鬥相共甚貨",
          "Tioh8 tau3-sann-kang7 siann2 he3"
        ],
        [
          "讀二點即返回去怎樣",
          "Thak8 nng7 tiam2 chiah tng2-tng2--khi3 choann2-iunn7"
        ],
        [
          "好好",
          "Ho2 ho2"
        ],
        [
          "先生阿、今仔日我要較早返去",
          "Sian-sinn ah, kin-a2-jit8 goa2 beh khah cha2 tng2 khi3"
        ],
        [
          "甚事",
          "Siann2 su7"
        ],
        [
          "要及阮阿母去阮阿媽兜",
          "Beh kap goan2 ah bu2 khi3 goan2 A-ma2 tau"
        ],
        [
          "要去創啥貨",
          "Beh khi3 chhong3 siann2-hoe3"
        ],
        [
          "阮外媽明仔再要做生日",
          "Goan2 goa7-ma2 bin5-a2-chai3 beh choe3 sinn-jit8"
        ],
        [
          "讀息即去沒用得是不",
          "Thak8 soah chiah khi3 boe7 eng7 tit si7 m7"
        ],
        [
          "講真遠能晏",
          "Kong2 chin hng7 oe7 oann3"
        ],
        [
          "何時要返來",
          "Ti7-si5 beh tng2 lai5"
        ],
        [
          "後日暗",
          "Au7-jit8 am3"
        ],
        [
          "好喇",
          "Ho2 lah"
        ]
      ],
      "篇名": "24早返去"
    },
    {
      "段": [
        [
          "先生、明仔再起愛宿睏五日",
          "Sian-sinn, bin5-a2-chai3 khi2 ai3 hioh-khun3 gou7 jit8"
        ],
        [
          "按怎",
          "An3-choann2"
        ],
        [
          "阮外公明仔再要出山、愛及老母去送伊",
          "Goan2 goa7-kong bin5-a2-chai3 beh chhut san, ai3 kap lau7-bu2 khi3 sang3 i"
        ],
        [
          "那著宿到五日",
          "Na2 tioh8 hioh kah gou7 jit8"
        ],
        [
          "出山了愛做功德",
          "Chhut soann liau2 ai3 choe3 kong-tek"
        ],
        [
          "汝先返來沒用得是不",
          "Lu2 seng tng2 lai5 boe7 eng7 tit si7 m7"
        ],
        [
          "我即問阮老母看[不^見]咧",
          "Goa2 chiah mng7 goan2 lau7-bu2 khoann3 bai7 leh"
        ],
        [
          "若能使得先返來、愛先返來",
          "Na7 oe7 sai2-tit seng tng2 lai5, ai3 seng tng2 lai5"
        ],
        [
          "好好",
          "Ho2 ho2"
        ],
        [
          "先生、明仔再起三日不來",
          "Sian-sinn, bin5-a2-chai3 khi2 sann jit8 m7 lai5"
        ],
        [
          "按怎樣",
          "An3-choann2-iunn7"
        ],
        [
          "阮厝愛播田",
          "Goan2 chhu3 ai3 pou3-chhan5"
        ],
        [
          "汝能播田是無",
          "Lu2 oe7 pou3-chhan5 si7 bo5"
        ],
        [
          "不是、愛鬥相共挑秧仔",
          "M7 si7, ai3 tau3-sann-kang7 tann ng a2"
        ],
        [
          "愛實在鬥相共即好",
          "Ai3 sit8-chai7 tau3-sann-kang7 chiah ho2"
        ],
        [
          "好好",
          "Ho2 ho2"
        ]
      ],
      "篇名": "25宿睏"
    },
    {
      "段": [
        [
          "恁阿吉此下怎樣無去學校",
          "Lin2 a-kiat chit-e7 choann2-iunn7 bo5 khi3 hak8-hau7"
        ],
        [
          "身軀不好",
          "Seng-khu m7 ho2"
        ],
        [
          "現時人怎樣",
          "Hian7-si5 lang5 choann2-iunn7"
        ],
        [
          "講頭殼真重、尚腹肚痛",
          "Kong2 thau5-khak chin tang7, iau2 pak-tou2 thiann3"
        ],
        [
          "在俾甚先生看",
          "Ti7 hou7 siann2 sian-sinn khoann3"
        ],
        [
          "俾恒安醫院比個王先生看",
          "Hou7 Heng5-an i-inn7 pi2 e5 ong5 sian-sinn khoann3"
        ],
        [
          "如此好、先生講是怎樣",
          "An2-ni ho2, sian-sinn kong2 si7 choann2-iunn7"
        ],
        [
          "講食了不好",
          "Kong2 chiah8 liau2 m7 ho2"
        ],
        [
          "此滿在何位",
          "Chit-moa2 ti7 to2 ui7"
        ],
        [
          "在彼間",
          "Ti7 hit keng"
        ],
        [
          "阿吉、怎樣",
          "A-kiat, choann2-iunn7"
        ],
        [
          "阿、先生、真勞力、有較好嘮",
          "Ah, sian-sinn, chin boa5 lat8, u7 khah ho2 loh"
        ],
        [
          "有發燒無",
          "U7 hoat sio bo5"
        ],
        [
          "少可仔熱",
          "Sio2-khoa2-a2 joah8"
        ],
        [
          "著聽醫生的嘴、接續食藥",
          "Tioh8 thiann i-seng e5 chhui3, chiap-siok8 chiah8 ioh8"
        ],
        [
          "若好即緊來去壆校",
          "Na7 ho2 chiah kin2 lai5 khi3 hak8-hau7"
        ],
        [
          "好好",
          "Ho2 ho2"
        ],
        [
          "先生真好、真勞力",
          "Sian-sinn chin ho2, chin boa5 lat8"
        ]
      ],
      "篇名": "26叫宿睏的學生（一）"
    },
    {
      "段": [
        [
          "阿清、此幾日按怎宿睏",
          "Ah chheng, chia kui2 jit8 an3-choann2 hioh-khun3"
        ],
        [
          "此庄裡做醮所以無俾伊去",
          "Chia chng nih8 choe3 chio3 sou2-i2 bo5 hou7 i khi3"
        ],
        [
          "做醮是甚貨",
          "Choe3 chio3 si7 siann2 he3"
        ],
        [
          "做醮是為著下眾人平安、即祭天地的眾神明",
          "Choe3 chio3 si7 ui7 tioh8 e7 cheng3-lang5 peng5-an, chiah che3 thinn-toe7 e5 cheng3 sin5-beng5"
        ],
        [
          "做醮有定著年無",
          "Choe3 chio3 u7 tiann7-tioh8 ni5 bo5"
        ],
        [
          "有、十二年一回、此回是臨時做的",
          "U7, chap8-ji7 ni5 chit8 pai2, chit pai2 si7 lim5 si5 choe3 e5"
        ],
        [
          "總是學校不可俾伊宿睏、一日若無來、一日的事情就無可學、著俾伊逐日去即好",
          "Chong2-si7 hak8-hau7 m7-thang hou7 i hioh-khun3, chit8 jit8 na7 bo5 lai5, it-jit8 e5 tai7-chi3 chiu7 m7-thang oh8, tioh8 hou7 i tak8 jit8 khi3 chiah ho2"
        ],
        [
          "好好、明仔再即叫伊去",
          "Ho2 ho2, bin5-a2-chai3 chiah kio3 i khi3"
        ]
      ],
      "篇名": "27叫宿睏的學生（二）"
    },
    {
      "段": [
        [
          "今仔日請汝來是要共汝講一可恁阿木的事情",
          "Kin-a2-jit8 chhiann2 lu2 lai5 si7 beh ka7 lu2 kong2 chit8 thang lin2 a-bok8 e5 tai7-chi3"
        ],
        [
          "嗬、甚麼事情嗬",
          "Honnh, sim2-mih8 tai7-chi3 honnh"
        ],
        [
          "阿木此下仔孜孜晏來、尚孜孜宿睏",
          "A-bok8 chit-e7 a2 chu-chu oann3 lai5, iau2 chu-chu hioh-khun3"
        ],
        [
          "無嗬、逐早起都真早出來、尚不會俾伊宿睏",
          "Bo5 honn3, tak8 cha2-khi2 to chin cha2 chhut--lai5, iau2-be7 oe7 hou7 i hioh-khun3"
        ],
        [
          "平常時及伊迌的囝仔伴是甚款的囝仔",
          "Peng5-siong5 si5 kap i thit-tho5 e5 gin2-a2 phoann7 si7 siann2 khoan2 e5 gin2-a2"
        ],
        [
          "罕得有囝仔伴來",
          "Han2-tit u7 gin2-a2 phoann7 lai5"
        ],
        [
          "尚常常買物來食",
          "Iau2 siong5-siong5 boe2 mih8 lai5 chiah8"
        ],
        [
          "嘿、真歹規矩",
          "Heh, chin phainn2 kui-ku2"
        ],
        [
          "一日若多錢俾伊零星用",
          "chit8 jit8 joa7 choe7 chinn5 hou7 i lan5-san eng7"
        ],
        [
          "有日四五錢、有日角外銀",
          "U7 jit8 si3 gou7 sian2, u7 jit8 kak goa7 gun5"
        ],
        [
          "曾看伊在賭博不",
          "Bat khoann3 i teh poah8-kiau2 m7"
        ],
        [
          "不曾",
          "M7 bat"
        ],
        [
          "今仔日起不可此多錢給伊",
          "Kin-a2-jit8 khi2 m7-thang chiah choe7 chinn5 hou7 i"
        ],
        [
          "好好",
          "Ho2 ho2"
        ],
        [
          "若講要買學校用的物像汝提錢、買甚物返來、著查看[不^見]咧",
          "Na7 kong2 beh boe2 hak8-hau7 eng7 e5 mih8 chhiunn7 lu2 thoeh8 chinn5, boe2 siann2 mih8 tng2 lai5, tioh8 chha5-khoann3 bai7 leh"
        ],
        [
          "好好、此歹規矩我全然不知影、今返去即大大教示、拜託先生亦大大為我責督",
          "Ho2 ho2, chia phainn2 kui-ku2 goa2 choan5-jian5 m7 chai-iann2, tann tng2 khi3 chiah toa7-toa7 ka3-si7, pai3-thok sian-sinn iah8 toa7-toa7 ui7 goa2 chek-tok"
        ],
        [
          "好好、學校及厝裡著相及教、即能用得",
          "Ho2 ho2, hak8-hau7 kap chhu3--nih8 tioh8 sann kap ka3, chiah oe7 eng7 tit"
        ],
        [
          "是是、拜託拜託",
          "Si7 si7, pai3-thok pai3-thok"
        ],
        [
          "今我返來去好不",
          "Tann goa2 tng2 lai5 khi3 ho2 m7"
        ],
        [
          "好好、即孜孜來學校看",
          "Ho2 ho2, chiah chu-chu lai5 hak8-hau7 khoann3"
        ],
        [
          "好好、真勞力、真勞力",
          "Ho2 ho2, chin boa5 lat8, chin boa5 lat8"
        ]
      ],
      "篇名": "28及父兄講話（一）"
    },
    {
      "段": [
        [
          "恁天豹近來真歹規矩、有時仔偷坐學校的自轉車、尚亦曾吉小使冤家、以外歹規矩的事情真多、所以要與伊退學",
          "Lin2 Thian-pa3 kun7-lai5 chin phainn2 kui-ku2, u7 si5 a2 thau che7 hak8-hau7 e5 tui3 choan2 chhia, iau2 iah8 bat 吉 sio2 hou7 oan-ke, i2-goa7 phainn2 kui-ku2 e5 tai7-chi3 chin choe7, sou2-i2 beh ka7 i the3-oh8"
        ],
        [
          "嘿、真可惡、在厝裡都真古意的款、所以我即不知伊此歹規矩、總是此回而已請先生諒情",
          "Heh, chin thang ou3, ti7 chhu3--nih8 to chin kou2 i3 e5 khoan2, sou2-i2 goa2 chiah m7 chai i chia phainn2 kui-ku2, chong2-si7 chit pai2 nia7-nia7 chhiann2 sian-sinn liong7-cheng5"
        ],
        [
          "共伊罵幾若回、伊都攏不聽、所以姑不終著予伊退學",
          "Ka7 i ma7 kui2-na7 pai2, i to long2 m7 thiann, sou2-i2 kou-put-chiong tioh8 hou7 i the3-oh8"
        ],
        [
          "此回而已諒情伊、後回若更如此、即隨在先生",
          "Chit pai2 nia7-nia7 liong7-cheng5 i, au7-pai2 na7 koh an2-ni, chiah sui5 ti7 sian-sinn"
        ],
        [
          "後回若更是如此、的確是不俾伊讀",
          "Au7-pai2 na7 koh si7 an2-ni, tek-khak si7 m7 hou7 i thak8"
        ],
        [
          "好好、的確叫伊改變",
          "Ho2 ho2, tek-khak kio3 i kai2-pian3"
        ]
      ],
      "篇名": "29及父兄講話（二）"
    },
    {
      "段": [
        [
          "先生阿、我打不見一塊墨",
          "Sian-sinn ah, goa2 phah-m7-kinn3 chit8 te3 bak8"
        ],
        [
          "何時打不見",
          "Ti7-si5 phah-m7-kinn3"
        ],
        [
          "早起都有包來",
          "Cha2-khi2 to u7 pau lai5"
        ],
        [
          "路裡書包有打下落無",
          "Lou7 nih8 chu pau u7 phah e7 loh8 bo5"
        ],
        [
          "無",
          "Bo5"
        ],
        [
          "甚麼墨",
          "Sim2-mih8 bak8"
        ],
        [
          "朱子家訓",
          "Chu-chu2 ka-hun3"
        ],
        [
          "若大條",
          "Joa7 toa7 tiau5"
        ],
        [
          "此大條、二三日前即買的",
          "Chiah toa7 tiau5, nng7 sann jit8 cheng5 chiah boe2 e5"
        ],
        [
          "若多錢買的",
          "Joa7 choe7 chinn5 boe2 e5"
        ],
        [
          "二角銀",
          "Nng7 kak gun5"
        ],
        [
          "我即查看咧",
          "Goa2 chiah chha5-khoann3 leh"
        ]
      ],
      "篇名": "30打不見物（一）"
    },
    {
      "段": [
        [
          "阿本打不見一條墨、有人拾著無",
          "A-pun2 phah-m7-kinn3 chit8 tiau5 bak8, u7 lang5 khioh tioh8 bo5"
        ],
        [
          "先生阿、我拾著一條",
          "Sian-sinn ah, goa2 khioh tioh8 chit8 tiau5"
        ],
        [
          "阿本、此條是無",
          "A-pun2, chit tiau5 si7 bo5"
        ],
        [
          "是是",
          "Si7 si7"
        ],
        [
          "阿水、汝在何位拾著",
          "Ah chui2, lu2 ti7 to2 ui7 khioh tioh8"
        ],
        [
          "在學校門嘴",
          "Ti7 hak8-hau7 mng5 chhui3"
        ],
        [
          "何時拾著",
          "Ti7-si5 khioh tioh8"
        ],
        [
          "早起來食著",
          "Cha2-khi2 lai5 chiah8 tioh8"
        ],
        [
          "怎樣恬恬",
          "Choann2-iunn7 tiam7-tiam7"
        ],
        [
          "沒記得",
          "Boe7 ki3-tit"
        ],
        [
          "後回的確不可如此、拾著物、著隨時提來報",
          "Au7-pai2 tek-khak m7-thang an2-ni, khioh tioh8 mih8, tioh8 sui5 si5 thoeh8 lai5 po3"
        ]
      ],
      "篇名": "31打不見物（二）"
    },
    {
      "段": [
        [
          "先生：怎樣冤家",
          "Sian-sinn: Choann2-iunn7 oan-ke"
        ],
        [
          "阿龍：伊挣我喇",
          "A-liong5: I chinn goa2 lah"
        ],
        [
          "阿獅：伊先抉我的嘴頰、我即挣伊",
          "A-sai: I seng koat goa2 e5 chhui3-phoe2, goa2 chiah chinn i"
        ],
        [
          "阿龍：伊先歹嘴姦撠我、我即抉伊",
          "A-liong5: I seng phainn2 chhui3 kan3-kiau7 goa2, goa2 chiah koat i"
        ],
        [
          "阿獅：伊踏我的球、我即姦撠伊",
          "A-sai: I tah8 goa2 e5 kiu5, goa2 chiah kan3-kiau7 i"
        ],
        [
          "我是無張持踏著的",
          "Goa2 si7 bo5 tiunn-ti5 tah8 tioh8 e5"
        ],
        [
          "無影、特持的",
          "Bo5 iann2, tiau5-ti5 e5"
        ],
        [
          "兩個計計不好、踏著人的球、著緊共人會不著、尚少可的事情不可怒氣、不可歹嘴、尚相挣更更較不好、朋友著相好、大家行禮去迌",
          "Nng7 e5 ke3-ke3 m7 ho2, tah8 tioh8 lang5 e5 kiu5, tioh8 kin2 ka7 lang5 oe7 m7 tioh8, iau2 chio2 thang e5 tai7-chi3 m7-thang siu7-khi3, m7-thang phainn2 chhui3, iau2 sann chinn koh koh khah m7 ho2, peng5-iu2 tioh8 sann ho2, tai7-ke kiann5 le2 khi3 thit-tho5"
        ]
      ],
      "篇名": "32冤家"
    }
  ]
}
